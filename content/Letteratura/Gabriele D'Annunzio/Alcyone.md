Unanimemente considerato il capolavoro di d'Annunzio, Alcyone rappresenta il punto più alto della sua ricerca letteraria. Il poeta riesce a cogliere, a contatto con i paesaggio estivo, il più sottili e musicali note della natura. 

# 1. La struttura dell'opera
Alcyone è il terzo libro del ciclo poetico delle Laudi, come gli altri che lo compongono, anche questo prende il nome da una stella delle Pleiadi.

# 2. I temi
#### Il panismo
In questo poema dell'estate, d'Annunzio torna a sviluppare il motivo del **[[Panismo|panismo]]**, cioè la comunione dell'io con la natura già presente nelle poesie giovanili.

Tale comunione si compie qui in termini mitici, quale completa astrazione da tutto ciò che è umano. Mentre le figure femminili si trasfigurano in **ninfe** dei boschi, il poeta si spoglia dei residui della civiltà moderna da cui si sente contaminato e recupera un'originaria e profonda dimensione interiore che fa coincidere la sua vita con quella dell'universo.

# 3. Lo stile
Anche se in alcune liriche è ancora presente un sistema di strofe e non mancano sonetti, madrigali, forme metriche di ascendenza classica, l'autore predilige l'uso della **strofa libera**, lunga, composta di **versi liberi**.

# 4. I testi

## La sera fiesolana
Siamo in una sera di giugno, bagnata dalla pioggia e illuminata dal pallido barlume della luna, nel momento evanescente del crepuscolo.

Il paesaggio collinare fiorentino, con la sua dolcezza, i suoi uliveti e il fiume Arano, assiste, alla **fine della primavera**, **che muore e si trasforma in estate**.
## La pioggia nel pineto
Una passeggiata senza meta in compagnia della donna amata, qui chiamata Ermione, lungo una pineta del litorale pisano, e la pioggia che cade sulla vegetazione e sui due amanti, i quali finiscono per sciogliersi nel paesaggio.
### Contenuti tematici
Il **poeta e la compagna** si svestono dei panni umani e iniziano un processo di trasformazione verso una forma di vita vegetale che si attua in crescendo, fino a che la loro **comunione con la natura è completa**.

Da notare che il panismo dannunziano coincide sempre con l'affermazione di un **privilegio riservato solo a creature superiori**.  
Il processo apparentemente regressivo coincide di fatto con un esercizio di potenziamento di sé, grazie al quale il soggetto assimilandosi alla natura attraverso la percezione sensoriale, trascende i propri limiti individuati e realizza una piena comunione con il tutto.