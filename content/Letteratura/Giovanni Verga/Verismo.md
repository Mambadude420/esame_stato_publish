---
lastSync: Tue May 13 2025 01:46:03 GMT+0200 (Ora legale dell’Europa centrale)
---
Caratteristiche fondamentali di questa fase:
## **L'impersonalità**
L'approccio narrativo di Verga si basa sull'**eclissi dell'autore**: lo scrittore scompare dalla narrazione, evitando giudizi, commenti o spiegazioni dirette. La realtà è presentata in modo oggettivo, lasciando che siano l'ambiente, i personaggi e le loro azioni a parlare. Questo implica l'assenza di un narratore onnisciente esterno, con l'obiettivo di far vivere al lettore un'esperienza diretta degli eventi narrati.
## **La regressione**
Strettamente legata all'impersonalità, il narratore si cala completamente nella mentalità e nel linguaggio dei personaggi, adottando il loro punto di vista, Questo significa che la narrazione non è condotta da un osservatore esterno colto e onnisciente, ma da un voce interna al mondo rappresentato, spesso popolare e con una visione limitata della realtà.
## **Lo straniamento**
Questa tecnica consiste nel rappresentare come strano ciò che è normale per i personaggi, come i loro valori o comportamenti, e, viceversa, come normale ciò che è strano. Ciò permette al lettore di cogliere la distanza tra il suo punto di vista e quello dei personaggi e di intuire il giudizio implicito dell'autore.
## **Il linguaggio**
Per rendere autentica la rappresentazione, Verga usa un linguaggio non da colto scrittore, ma un **linguaggio semplice, spoglio e povero**, che cerca di riprodurre il modo di parlare e pensare della gente umile. È ricco di modi di dire, paragoni, proverbi, espressioni dialettali, con una sintassi elementare da cui traspare la struttura dialettale siciliana.
## **Visone pessimista**
Verga non crede nella possibilità che la realtà possa essere modificata in maniera positiva e ritine che la letteratura non possa incidere su di essa. La vita è dominata dalla **legge della lotta per l'esistenza** ("struggle for life"), per cui il forte schiaccia il più debole. Questa lotta e il desiderio di "star meglio" (migliorare la propria condizione) scatenano egoismo, avidità e ambizione.