---
lastSync: Wed Jun 11 2025 21:25:38 GMT+0200 (Ora legale dell’Europa centrale)
---
## Il verismo e le sue tecniche
#### L'influsso del Positivismo
Come lo scienziato si avvicina alla materia, lo scrittore persegue una conoscenza il più possibile oggettiva del mondo che intende rappresentare.

#### Dalla civiltà del lusso al mondo dei vinti
Verga approfondisce la conoscenza della realtà da cui proviene, quella Sicilia che all'epoca è oggetto delle indagini di politici e intellettuali relative alla cosiddetta "**questione meridionale**".

#### Regressione e impersonalità
L'**autore rinuncia a esprimere giudizi, "regredendo" al livello del mondo narrato e dei personaggi**: lascia che i luoghi, le cose e le persone presentino sulla scena da soli, con tale **"artificio della regressione"** egli non descrive la scena da fuori ricostruendo l'ambiente con le parole di una intellettuale colto quale è, ma lo fa emergere a poco a poco dalle parole dagli stessi pensieri dei personaggi, **sostituendo completamente il proprio punto di vista con il loro**. L'autore scompare per lasciare spazio a una narrazione affidata a un **soggetto anonimo e corale**, proveniente dall'ambiente stesso dei personaggi raffigurati. La mentalità popolare viene espressa mediante il **discorso indiretto libero**.

#### L'artificio dello straniamento
Nel meccanismo narrativo dello straniamento, la voce narrante presenta come normali e accettabili comportamenti e modi di pensare che non lo sono affatto; o al contrario considera come strane situazioni che invece sono del tutto naturali e giustificabili. Sembrano così venire accreditati pregiudizi e mentalità che chi legge non può condividere e che pertanto mette in discussione: ciò è naturalmente previsto dall'autore, che riesce così a sollecitare la presa di distanza e la condanna di tali pensieri e comportamenti da parte del lettore.

#### Le differenze con il Naturalismo francese
Per lo scrittore francese "impersonalità" significa osservazione distaccata e denuncia scientifica; per Verga significa, invece, immersione ed eclissi completa nell'oggetto.

Zola giudica gli eventi perché è convinto di poter contribuire a migliorarli, Verga non nutre la stessa illusione: secondo lui **la letteratura non deve analizzare la misera in vista di possibili trasformazione future**.

#### Il problema del linguaggio
Verga non riproduce il linguaggio di contadini, pescatori e minatori in modo del tutto mimetico. La sua **rivoluzione linguistica** consiste nell'esprimere la popolarità siciliana a livello artistico, operando non tanto sul lessico, quanto sulla struttura sintattica del periodo, in modo da ricalcare modi e costrutti del parlato antiletterario, che accoglie sgrammaticature.