---
lastSync: Wed Jun 11 2025 20:31:42 GMT+0200 (Ora legale dell’Europa centrale)
---
# 1. La nascita del movimento
Dopo una lunga fase di depressione economica, nei primi anni del Novecento l'Europa conosce un periodo di rinnovato sviluppo; anche l'Italia è investita da una rapida crescita industriale. Le scoperte scientifiche e tecnologiche, l'avvento delle [macchine](Automobile.md), il progresso delle comunicazioni e l'ampliamento dei trasporti non solo danno nuovo impulso alla produzione, ma mutano il volto della società , trasformando la sensibilità degli individui.

#### L'arte e gli artisti nella civiltà tecnologica
Gli stessi concetti di arte e di cultura subiscono un profondo cambiamento: per recuperare il prestigio perduto, con la democratizzazione e la massificazione del sapere e della società, l'intellettuale contamina la propria ispirazione con la vita quotidiana, il costume e le richieste del pubblico

#### Tra rifiuto della modernità...
Mentre il mondo si rinnova, **l'arte fatica a fare i contro con la realtà**, rifugiandosi spesso in un mondo sognato o nella nostalgica regressione all'infanzia. Soprattutto in Italia l'arte ignore il progresso tecnico, oppure lo considera con un misto di attrazione e repulsione: si pensi all'ambivalenza dell'atteggiamento tenuto, nella seconda metà dell'Ottocento, dai letterati scapigliati nei confronti della civiltà moderna.

#### ... e sua esaltazione
Al tempo stesso, però, l'inizio del Novecento è anche l'epoca in cui la stampa e la letteratura popolare descrivono entusiasticamente i nuovi successi della tecnica. Si lodano gli automobilisti sportivi e i pionieri del volo, nuovi eroi moderni.

Il trionfo del progresso sembra inaugurare un'epoca nuova e un'inedita "**estetica della velocità**", destinata a sconvolgere la vita, la mentalità e le abitudini delle persone.

#### Il principio di una battaglia artistica e di costume
I Futuristi esibiscono il loro infiammato **entusiasmo per l'avvenire**, del quale, in quanto "uomini del futuro", ritengono di essere un'**avanguardia** in lotta contro ogni vecchiume, per affermare i miti e i valori di una nuova civiltà.

# 2. Le idee e i miti
## Lo splendore della civiltà delle macchine
#### La bellezza della velocità
Alla base della poetica futurista vi sono dunque il **culto del futuro** e la volontà di immergersi nel flusso vorticoso del mondo moderno, rivoluzionato dalle conquiste recenti della tecnica. Il simbolo di queste trasformazioni non può che non essere la [macchina](Automobile.md).

L'**automobile** lanciata a folle corse sarà l'emblema di una nuova bellezza, la "**bellezza della velocità**".

#### Contro la tradizione
L'adorazione della modernità si accompagna di conseguenza, come si è accennato, a una costante **polemica contro tutto ciò che viene reputato vecchio** e sorpassato. Nel *Manifesto di fondazione*, Marinetti propone di distruggere musei, biblioteche e accademie; in altre occasioni, raccomanderà di vendere i capolavori d'arte conservati in Italia e di comprare cannoni.

## Le opinioni politiche
#### Il culto della guerra
I Futuristi abbracciano posizioni estreme anche sul piano ideologico, rifiutando il moderatismo borghese, proclamandosi **nazionalisti** e **favorevoli alla guerra**, vista come "**sola igiene del mondo**".

Va però detto contestualizzando la questione, che il fascino della guerra non seduce soltanto i Futuristi ma contagia gran parte della cultura europea d'inizio Novecento.

#### La religione della violenza
Marinetti e i compagni celebrano l'uomo che afferma il **primato dell'istinto sulla ragione** astratta.

#### Un'ideologia irregolare
Tali concezioni hanno reso quasi naturale un collegamento tra l'ideologia futurista e quella che nel primo dopoguerra avrebbe caratterizzato il nascente **movimento fascista**. In realtà, benché molti Futuristi vi abbiano aderito, i loro manifesti non presentano soluzioni politiche unitarie, celebrando, da un lato, il bellicismo, il nazionalismo e il più acceso interventismo, ma esaltando anche, dall'altro, "il gesto distruttore dei libertari", la manifestazioni di rottura, dell'ordine costituito, l'anarchia, la socializzazione delle terre e delle fabbriche, la totale liberà di sciopero e di stampa, le lotte sindacali per la riduzione dell'orario di lavoro degli operai.

#### Contro lo stereotipo della donna fatale
Perfino "il disprezzo della donna" non va preso alla lettera: non è il sesso femminile in quanto tale a essere denigrato, ma lo stereotipo della creatura fatale, l'immagine sentimentalistica della donna di cui era intrisa la retorica romantica. Si tratta, dunque, di un **antifemminismo artistico**, polemico nei riguardi della morbosità decadente e dell'amore inteso come voluttà sensuale. Marinetti, in realtà, è il primo intellettuale italiano ad affrontare la **questione femminile** con un punto di vista decisamente progressista, invocando una piena emancipazione delle donne anche attraverso la concessione del voto e della parità salariale e giuridica.

# 3. La rivoluzione espressiva
Il lessico e le regole grammaticali e sintattiche tradizionali sono inadeguate a coglie la realtà.

#### I procedimenti stilistici
Dopo aver promosso l'uso del **verso libero**, Marinetti insiste in un primo momento soprattutto sulla necessità di individuare contenuti a temi adatti ai tempi.

#### L'immaginazione senza fili
Nel **paro-liberismo** bisogna disporre "i sostantivi ai caso, come nascono", senza alcun legame grammaticale e sintattico.

L'**abolizione della punteggiatura**, l'**uso del verbo all'infinito**, l'**ortografia libera** costituiscono tutti elementi di purificazione del linguaggio che secondo la teoria futuristica permettono all'immaginazione di snodarsi "senza fili" o condizionamenti logici.