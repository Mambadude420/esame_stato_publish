---
lastSync: Sun May 25 2025 18:06:10 GMT+0200 (Ora legale dell’Europa centrale)
---
## Alle origini dello sperimentalismo ungarettiano
##### La passione adolescenziale per la poesia
L'itinerario che conduce Ungaretti a sperimentare nuovi mezzi espressivi parte dalla lettura giovanile dei versi di Baudelaire. Gli anni egiziani costituiscono una fondamentale miniera di suggestioni estetiche e culturali: il deserto come luogo di miraggi e di silenzio; l'immagine del nomade alla ricerca della patria, cioè delle radici; il **bilinguismo** quale conseguenza della frequentazione delle cultura italiana e francese; lo stesso motivo del "porto sepolto" che vediamo al centro del suo immaginario poetico.


##### L'incontro parigino con l'avanguardia
La successiva esperienza francese mette Ungaretti a contatto con gli ambienti dell'avanguardia e gli consente di intrecciare amicizie feconde, da cui apprende un'inedita dimensione spaziale della parola.


##### L'incontro con il Futurismo: influenza e superamento
Non va meno sottovalutata la conoscenza del Futurismo. Dirigendo la rivista "Lacerba" e svolgendo un'importante attività di promozione dell'arte d'avanguardia, il poeta si avvicina a questa corrente: apprende la lezione della cosiddetta "immaginazione senza fili", ossia l'abolizione dei legami sintattici tra le parole, e approfondisce le qualità evocative dell'[[Analogia.md|analogia]].

Se le avanguardie aprono la strada alla frammentazione, con Ungaretti la tendenza si complica e si approfondisce significativamente. Ungaretti apprende la necessità dai scavare dentro i vocaboli, facendone riemergere la limpidezza e svelando il loro valore assoluto.



## Le soluzioni formali
##### Una proposta rivoluzionaria
I risultati della ricerca ungarettiana conducono a soluzioni sperimentali di grande originalità, destinate a rivoluzionare l'intera poesia italiana del Novecento.

##### Verso libero
Ungaretti abolisce la metrica tradizionale. I versi sono spesso brevissimi, composti anche da una sola parola, e intervallati da ampi spazi bianchi, utilizzati come pause di silenzio.

##### Abolizione della punteggiatura
La punteggiatura è quasi del tutto assente. Le pause sono date dagli "a capo", dagli spazi bianchi e dal respiro del lettore.

##### [[Analogia.md|L'analogia]]
Figura retorica prediletta da Ungaretti. Consiste nell'accostare immagini o concetti apparentemente lontani, senza l'uso di congiunzioni o nessi logici, per creare un'illuminazione improvvisa, un'associazione profonda e inaspettata.

##### L'isolamento della parola
Il discorso ungarettiano appare quasi completamente destrutturato, senza più la presenza di legami logico-grammaticali tra le parole, che spesso si trovano isolate, liberate dalle sovrastrutture linguistiche e stilistiche.


Riferimenti e collegamenti
---
### Precedente
[[2. La struttura e i temi.md]]

### Successivo
[[Letteratura/Giuseppe Ungaretti/L'opera - L'allegria/4. I testi.md]]

### Riferimenti
