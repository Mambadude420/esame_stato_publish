---
lastSync: Sun May 25 2025 18:15:59 GMT+0200 (Ora legale dell’Europa centrale)
---
Valloncello di Cima Quattro il 5 agosto 1916

Come questa pietra
del S. Michele
così fredda
così dura
così prosciugata
così refrattaria
così totalmente
disanimata.

Come questa pietra
è il mio pianto
che non si vede.

La morte
si sconta
vivendo.

---
### I contenuti tematici
##### La vita che non scorre più
La condizione emotiva del poeta viene fissata attraverso un confronto ravvicinato con il paesaggio: il paesaggio del Carso costituisce lo specchio della fredda morte che incombe.

##### Due diversi stati d'animo
La poesia si conclude con una breve e condensata sentenza di carattere morale: la morte, vista qui come liberazione dal dolore e dalla condizione di angoscia che caratterizza l'esistenza umana, si ottiene soltanto a costo della sofferenza del vivere.

Siamo dunque in una condizione psicologica distante da quella reattiva e vitalistica presente in *Veglia*. Il diverso registro emotivo si spiega con un'alternanza di stati d'animo, certo, ma forse anche in altro modo. È passato un anno di guerra e molti mesi dalla composizione di *Veglia*: lì era l'inizio del conflitto, quando prevaleva ancora la speranza che tutto potesse terminare presto; qui traspaiono il disincanto e l'amarezza per un massacro interminabile. L'allegria lasci così il posto alla dolorosa necessità della sopravvivenza.


### Le scelte stilistiche
##### Una comunicazione ridotta all'esenziale
La necessità di "asciugare" la parola gli deriva proprio dall'estrema essenzialità di vita imposta dalla guerra. Mentre i fratelli di trincea muoiono senza lasciare traccia, il racconto non può permettersi di indugiare nella rappresentazione.

##### La semplificazione della parola
È presente una similitudine tra la pietra carsica del monte San Michele e il pianto del poeta. La sintassi comunica la sensazione della **frammentarietà** e dell'**ossessività**.