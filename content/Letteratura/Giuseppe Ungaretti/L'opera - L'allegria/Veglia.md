---
lastSync: Sun May 25 2025 18:16:08 GMT+0200 (Ora legale dell’Europa centrale)
---
Cima Quattro il 23 dicembre 1915

Un'interna nottata
buttato vicino
a un compagno
massacrato
con la sua bocca
digrignata
volta al plenilunio
con la congestione
delle sue mani
penetrata
nel mio silenzio
ho scritto
lettere piene d'amore. 

Non sono mai stato
tanto
attaccato alla vita.

---
### I contenuti tematici
Di fronte alla brutale concretezza della morte, Ungaretti si appiglia alla duplice salvezza della scrittura e dell'amore.

L'orribile spettacolo della morte suscita però nel poeta, per contrasto, l'aspirazione alla bellezza della vita.

### Le scelte stilistiche
La rappresentazione ungarettiana, caratterizzata da una grande semplicità di linguaggio, è però teatralizzata in una serie di immagini di forte impatto emotivo, che rimandano al soggettivismo tipico dell'Espressionismo.

La **componente fonica** si incarica di suggerire, mediante una ripetizione ossessiva di echi interni, la drammatica emotività del momento. L'incalzante successione dei participi passati, dall'iniziale *buttato* al finale *attaccato*, esprime l'angosciante e inaudita violenza della strage, facendo corrispondere reciprocamente il livello del suono e quello dei significati.