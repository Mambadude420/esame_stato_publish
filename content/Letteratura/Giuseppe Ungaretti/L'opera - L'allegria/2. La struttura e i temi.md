---
lastSync: Sun May 25 2025 18:54:36 GMT+0200 (Ora legale dell’Europa centrale)
---
# Struttura
## Suddivisione interna dei testi
Articolata in 5 parti di complessive 74 poesie, la raccolta si compone di versi scritta tra il 1914 e il 1919.

##### *Ultime*
La prima sezione si intitola paradossalmente *"Ultime"* e comprende i testi più *antichi*, le ultime prove prima di una stagione poetica del tutto nuova. Tale sezione raccoglie le ultime poesie composte da Ungaretti **prima dell'inizio della Prima Guerra Mondiale**.

Il titolo **"Ultime" ha quindi un valore cronologico**, indicando la chiusura di un periodo della vita e della produzione poetica di Ungaretti, un momento di attesa e di presagio rispetto agli eventi bellici imminenti. Quindi, queste poesie sono le "ultime" prima di un nuovo e sconvolgente inizio.


##### *Il porto sepolto*
Il titolo richiama la città natale dell'autore, Alessandria D'Egitto. Ungaretti attribuisce a questo luogo un significato simbolico: il poeta deve far emergere dal profondo una voce e un messaggio destinati all'intera umanità. ^522e81


##### *Naufragi* e *Girovago*
Da qui in poi, il motivo principale di tutto il resto della raccolta è l'esperienza vissuta da soldato nella Prima guerra mondiale, dalla quali il poeta trae la volontà di "vivere nonostante tutto".


##### *Prime*
Comprende poesie composte dopo la fine del conflitto e considerate dall'autore come il preannuncio di una nuova stagione poetica.


# Temi
### La guerra
##### In comunione con il prossimi
Il tema fondamentale della raccolta è costituito dalla guerra. È la stessa esperienza della vita di trincea a presentare la realtà nella sua cruda violenza e a offrire un'immagine dell'io fusa con il mondo che lo circonda, in termini che ricordano il [[Panismo.md|panismo]] di d'Annunzio.

##### La vita si afferma sulla morte
L'adesione all'esistenza si manifesta con tanta più forza quanto più questa si rivela nella sua esile fragilità. Allo stesso modo, la constatazione dell'insensata crudeltà della guerra accentua la propensione a percepire la fraternità dell'altro, del prossimo, complessi color che si trovano sul fronte opposto.

Ungaretti dice che la consapevolezza della fragilità della vita e l'orrore della guerra, invece di allontanarci dagli altri, possono paradossalmente farci sentire più vicini a loro, spingendoci a riconoscere l'umanità condivisa. Vedere quanto facilmente la vita possa essere spezzata ci fa apprezzare di più l'esistenza e ci porta a sentire un legame di fratellanza anche con chi, in altre circostanze, potremmo considerare un nemico.


##### La dimensione corale
Per queste ragioni in Ungaretti la dimensione del conflitto non può essere quella privata. I gesti eroici dannunziani e l'entusiasmo futurista sono sostituiti da una vocazione alla coralità: per quanto in sé ripugnante, la guerra permette di riscoprire un'umanità solidale, una visione comunitaria della vita, l'amore e la fratellanza che la civiltà borghese hanno estirpato.

La rappresentazione di sé stesso come "una docile fibra / dell'universo" sottolinea l'esistenza di una sorta di **identità comune, che cancella le differenze**, abbatte le distanze, supera i confini e accomuna tutte le creature nella cornice della natura.

### La fratellanza umana
Di fronte alla minaccia comune, i soldati scoprono una profonda solidarietà. Il dolore condiviso crea un legame indissolubile, una fratellanza che trascende le differenza e le individualità.

### Il senso di sradicamento e la ricerca di identità
Ungaretti, nato in Egitto e formatosi a Parigi, sentiva già in sé un senso di esilio e precarietà. La guerra acuisce questa condizione, trasformando il soldato in un "girovago" (come una sezione del libro), sempre in movimento, senza radici. La poesia diventa lo strumento per cercare un'identità, un senso profondo dell'essere.

### La natura come rifugio e rivelazione
Spesso, in contrasto con l'orrore della guerra, la natura si manifesta in pochi, essenziali elementi (il sole, l'acqua, gli alberi) che offrono un momento di tregua, di bellezza inaspettata, o una rivelazione del divino e dell'infinito.

Riferimenti e collegamenti
---
### Precedente
[[1. Una gestazione complessa.md]]

### Successivo
[[3. La rivoluzione stilistica.md]]

### Riferimenti
