---
lastSync: Wed Jun 11 2025 15:47:22 GMT+0200 (Ora legale dell’Europa centrale)
---
Il romanzo *Il fu Mattia Pascal*, uscito a puntate sulla rivista "Nuova Antologia" nel 1904, vede la luce in un momento cruciale della vita di Pirandello.

La **scrittura frenetica** di questo periodo non è solo necessaria a incrementare le entrate, ma diviene soprattutto rifugio e consolazione dalle angustie familiari.

# Una Vicenda "inverosimile"
## La trama
#### Da Mattia Pascal ad Adriano Meis
Mattai Pascal vive in un immaginario paese della Liguria, Miragno, dove conduce un'esistenza monotona tra l'impolverata biblioteca in cui lavora e l'ambiente domestico, vissuto come un carcere. Stanco ed esasperato dai continui litigi con la moglie Romilda e la suocera, decide di allontanarsi senza dire nulla a nessuno. Giunto a Montecarlo, vince un cospicua somma di denaro al casinò, lasciandosi così alle spalle, di colpo, tutte le sue preoccupazione economiche.
Di ritorno verso casa, in treno, legge su un giornale la notizia che i suoi familiari lo hanno riconosciuto nel cadavere di un suicida annegato in una roggia del suo podere. La rabbia e la stizza lasciano subito il posto a un'illuminazione: l'idea di poter **cominciare un nuova vita**, finalmente livero da ogni legame con il passato, di rinascere con una coscienza "vergine e trasparente". Essendo ufficialmente morto, Mattia decide di voltare drasticamente pagine e, invece di tornare in paese per chiarire l'equivoco, tenta di costruirsi una nuova identità sotto il nome di Adriano Meis.

# I temi
#### Lo smarrimento dell'identità
Il tema centrale del romanzo è dunque lo **smarrimento dell'dentità individuale**. Nella vicenda di Mattia Pascal si manifesta il dissidio irrisolvibile tra "vita" e "forma", tra l'aspirazione alla libertà e le costrizioni della quotidianità. Mattia vorrebbe un'esistenza alternativa alla meschinità della famiglia, all'anonimato del lavoro, alla grettezza del suo ambiente, ma p condannato al fallimento. Alla fine di tutto, egli si troverà in una condizione addirittura peggiore di quella iniziale, avendo perso i legami affettivi e sociali, senza aver guadagnato nulla in cambio.

Il tentativo di Mattia Pascal è un azzardo, una **scommessa perduta**, il cui risultato sarà l'esclusione dalla vita e un'emarginazione non desiderata.

Tagliare la barba, far crescere i capelli, coprire con lenti scure l'cchio strabico, sono tutti atti superficiale, perfettamente inutili. Questo maldestro tentativo di mascherarsi viene presentato da Pirandello in un'**ottica umoristica**: all'inizio, infatti, si è portati a vedere, in questi particolari, gli aspetti più comici della vicenda di Mattia Pascal; a poco a poco, però subentra la riflessione sul significato che essi hanno in relazione alla condizione esistenziale del protagonista, sempre più solo e smarrito, tanto che la **pietà** diviene **il sentimento dominante nel lettore**.

#### Mattia Pascal come moderno antieroe
Una dopo l'altra cadono così tutte le convenzioni della narrativa naturalistica: l'eroe positivo diventa un uomo tormentato dai dubbi, e il personaggio coerente con sé stesso si frantuma assumendo mille sfaccettature diverse. La sensazione del protagonista di non essere mai al posto giusto, lo sguardo distaccato con cui contempla il mondo, la sua incoerenza sono tutti **atteggiamenti tipici dell'erore moderno, cioè dell'antieroe** incline all'insoddisfazione, allo smarrimento e alla solitudine.