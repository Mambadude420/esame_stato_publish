---
lastSync: Mon Jun 09 2025 17:54:53 GMT+0200 (Ora legale dell’Europa centrale)
---
## L'infanzia e l'adolescenza in Sicilia
##### L'ambiente familiare
Luigi Pirandello nasce nel 1867 a Girgenti (attuale Agrigento).

Il clima familiare è intriso di **patriottismo** e di **tradizioni antiborboniche**: il padre e uno zio di parte materna hanno partecipato alle imprese di Garibaldi.

Luigi, condizionato dal **comportamento aggressivo della figura paterna**, comincia a percepire la **famiglia come una trappola**, una ragnatela che soffoca le aspirazioni individuali sacrificandole sull'altare delle convenzioni borghesi.

##### Nel mondo della città
Nel 1879 la famiglia si trasferisce a **Palermo** e il giovane Pirandello ottiene il permesso di frequentare il ginnasio invece delle scuole tecniche a cui il padre avrebbe voluto avviarlo. Nel 1886 si iscrive contemporaneamente alla **facoltà di Lettere e di Legge**, entrando anche in contatto con gli ambienti intellettuali che sostenevano la formazione dei Fasci siciliani, il movimento di ispirazione socialista formato da contadini e minatori.

Tornato per un certo periodo ad Agrigento, affianca il padre nella **gestione delle miniere di zolfo**.

## Tra Roma e la Germania
##### Dall'università di Roma a Bonn
Nel 1887 Pirandello giunge a Roma, dove prosegue gli studi all'università fino a quando, dopo un contrasto con un docente di letteratura latina è costretto a chiedere il trasferimento in un altro ateneo. Giunto a Bonn, in Germania, nel 1889, completa gli studi e due anni dopo di laurea in Filologia romanza.

##### Il fascino di Roma
Nel 1893 Pirandello si stabilisce a Roma.

Fondamentale si rivela in questo momento l'amicizia con lo scrittore verista Luigi Capuana, che li incoraggia a dedicarsi alla scrittura: Pirandello inizia a collaborare con prestigiose riviste, come la "nuova Antologia" e "Il Marzocco", pubblicandovi saggi critici e componimenti poetici.

## Il matrimonio e la follia della moglie
##### L'illusione di una vita serena
Nel 1894 Pirandello sposa Antonietta Portulano, figlia di un socio in affari del padre; il **matrimonio**, seppure combinato della famiglia per motivi economici, è in realtà cementato da un'autentica passione.

Dal 1897 Pirandello inizia a insegnare Stilistica e Letteratura italiana all'istituto superiore di magister di Roma.

##### Il disastro economico ed emotivo
Il 1903 è un anno tragico: una miniera di zolfo, in cui il padre Stefano aveva investito tutto il suo capitale e la dote della nuora, viene distrutta da un allagamento. Il tracollo economico è aggravato dalla reazione di Antonietta, colta da paralisi alla notizia del disastro, la donna, già fragile psicologicamente, non si riprenderà più, sprofondando in una spirale di follia in cui rischierà di essere trascinato anche lo scrittore.
Per sopperire alle difficoltà economiche e alleviare i drammi familiar, Pirandello si getta nel lavoro.

##### Il riscatto grazie alla letteratura
Nel 1904 viene pubblicato **Il fu Mattia Pascal**, romanzo in cui attraverso il tema dominante della morte-rinascita del protagonista, emergono aspetti autobiografici e la voglia di evadere dalla tensione familiare.

## La guerra, il fascismo e il successo mondiale
##### Un interventismo patriottico
Alle soglie della **Prima guerra mondiale**, in nome dei suoi ideal patriottici, Pirandello appoggia la causa degli interventisti, sposandone la visione del conflitto come naturale compimento dei moti risorgimentali.

##### La popolarità del drammaturgo
La produzione teatrale prende il sopravvento sostenuta da un crescente consenso di pubblico.

##### I tronfi internazinoali
Con la messi in scena di ***Sei personaggi in cerca d'autore*** la fama dello scrittore valica i confini nazionali; ottiene successo a Londra, New York e Parigi, che segna l'inizio di una parabola ascendente risultato di un riconoscimento ottenuto all'estero ancora più che in Italia.

Nel 1924[^1] Pirandello aderisce ufficialmente al fascismo, chiedendo pubblicamente di essere iscritto al Partito nazionale fascista, dal quale riceverà appoggi e tributi.
Ormai celebre, Pirandello fonda la **Compagnia del Teatro d'Arte di Roma**, finanziata dal regime e attiva dal 1925 al 1928, mentre tutte le capitali europee si concedevano l'esclusiva di una sua opera.

##### Il premio Nobel e la morte
Gli anni successivi, trascorsi fra pressanti impegni internazionali e una continua produzione di drammi e novelle, conducono lo scrittore alle vette del successo, fino al conferimento nel 1934 del **premio Nobel per la letteratura**.

Mentre sta assistendo alle riprese di una fil tratto da *Il fu Mattia Pascal*, si ammala di polmonite. **Muore il 10 dicembre 1936** nella sua casa di **Roma**. I funerali si svolgono in forma strettamente privata e nella più austera semplicità, secondo le disposizioni dello scrittore.


## Riferimenti e collegamenti
### Precedente


### Successivo
[[Letteratura/Luigi Pirandello/2. Le opere.md]]

### Riferimenti
[[Luigi Pirandello.md]]

[^1]: Anno dopo l'assassinio Matteotti
