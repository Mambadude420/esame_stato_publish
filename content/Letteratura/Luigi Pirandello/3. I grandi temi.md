---
lastSync: Wed Jun 11 2025 11:36:16 GMT+0200 (Ora legale dell’Europa centrale)
---
## La poetica dell'umorismo
##### Oltre il dato reale
Alla base della poetica pirandelliana risiede una precisa concezione dell'umorismo, enunciata in vari saggi, ma soprattutto nel testo teorico intitolato appunto *L'umorismo*. Tale concezione poggia sull'**idea che la realità non si riduce all'apparenza, alla sue manifestazioni oggettive, ma contiene un lato nascosto**, impossibile da coglie al primo sguardo. Il **compito dell'arte** consiste proprio nello **svelare questa duplicità di fondo**.

##### La riflessione e il sentimento del contrario
Il senso della vita non può essere percepito soltanto attraverso la riflessione, che fa vedere con occhio critico e distante un fenomeno dapprima vissuto in modo diretto e spontaneo mostrando che non esistono vere certezze.

Illuminante è il famoso esempio della "vecchia imbellettata": un'anziana signora che si agghinda come una giovane donna suscita in che la osserva, come prima reazione, il riso. Questo è ciò che Pirandello chiama **"avvertimento del contrario"**: ci si rende conto che la vecchia imbellettata appare il contrario di quello che dovrebbe essere.
Ma se a quest primo sguardo subentra la riflessione, cioè se si pensa alle ragioni nascoste del suo comportamento, forse la donna non è a suo agio così agghindata, ma lo fa per esempio per compiacere un marito più giovane, ecco che si insinua un più profondo senso di compassione, che Pirandello chiama il "**sentimento del contrario**".

Il "sentimento del contrario" consiste dunque nella capacità, non a tutti concessa, di **vedere il lato tragico di una situazione comica**.

## L'io diviso
##### La disintegrazione del soggetto
Nel pensiero comune, il nome proprio rappresenta l'**unicità dell'individuo**: è il simbolo stesso della sua identità. Pirandello smonta questa convinzione illusoria di coerente unitarietà dell'io e giunge alla **frantumazione totale del soggetto**. Alla domanda "chi sono io?", il personaggio pirandelliano non sa più rispondere, smarrito nella selva di immagini che gli altri proiettano su di lui, privo di certezze.

##### Lo specchio e il doppio
Nell'opera pirandelliana lo **specchio** è elemento centrale da cui spesso scaturisce la crisi dell'identità individuale: di fronte alla superficie "riflettente" è possibile, anche se solo per brevi istanti, "vedersi vivere" cogliendo l'immagine che di noi appare all'eserno. Lo sdoppiamento del corpo che si riflette nello specchio provoca un effetto straniante, del tutto simile a quello che si prova di fronte a una fotografia scattata a nostra insaputa: l'uno diventa doppio e, dunque, non si riconosce più, proprio per la difficoltà di far coincidere l'immagine mentale del proprio io con ciò che lo specchio restituisce, nella sua qualità di implacabile occhio esterno.

Del resto, influenzato dalle teorie dello psicologo francese Binet, Pirandello arriva a elaborare una sorta di teoria della **coesistenza di opposte personalità**, concepite non solo in progressivo mutamento attraverso fasi successive ma esistenti anche nello stesso istante in una singola individualità.

##### Da "nessuno" a "centomila"
La fittizia costruzione di un ruolo, quello del buon padre di famiglia, dell'onesto lavoratore, della persona ideale che crediamo di essere, si dissolve così di fronte a ciò che gli altri pensano di noi. Annullandosi nella corrente del vitalismo l'individio può, però, **superare la solitudine di sapersi "nessuno"**. Ci si potrà allora riconoscere moltiplicate in ogni essere vivente del cosmo, fino a essere "centomila".

## La civiltà moderna e le macchine
##### La critica della modernità
Il **rapporto di Pirandello con la civiltà moderna**è contraddistinto da un atteggiamento di **rifiuto**, derivante in parte da una dall'originario radicamento dell'autoe nella società contadina, in parte da una diffidenza, maturata criticamente, nei confronti dell'industrializzazione e della macchina.

##### La macchina come mostro fagocitante
Al centro della civiltà moderna, a guidare la corsa senza fine al progresso, si erge imperiosa la [macchina](Automobile.md). Prodotto della tecnologia che dovrebbe aiutare l'uomo, in realtà, seconda Pirandello, la macchina ha il carattere inquietante e minaccioso di un **essere vampiresco e parassitario**, che si ribella al suo creatore per soppiantarlo (il protagonista dei *Quaderni di Serafino Gubbio operatore*, per esempio, è consapevole del fatto che un giorno verrà sostituito da un congegno meccanico in grado di svolgere il suo lavoro).

Per Pirandello la nuova industria d'intrattenimento, il **cinema**, segna lo stupido trionfo della realtà artificiale su quella autentica.