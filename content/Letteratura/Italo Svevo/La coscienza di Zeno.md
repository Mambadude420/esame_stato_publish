---
lastSync: Wed Jun 11 2025 19:50:02 GMT+0200 (Ora legale dell’Europa centrale)
---
La *coscienza di Zeno* è forse il romanzo italiano che più di ogni altro rappresenta la [[Crisi del io.md|crisi di certezze]] e di valori tipica dei prima decenni den Novecento.

Ci troviamo di fronte all'ambigua confessione di un soggetto che mescola nelle proprie affermazioni verità e bugie, false interpretazioni e menzogne volontarie, secondo il flusso imprevedibile della propria coscienza.

# 1. La struttura e la trama
Italo Svevo la scrittura del suo terzo romanzo, *La coscienza di Zeno*, nel 1919, dopo l'ingresso delle truppe italiane a Trieste, ne conclude la stesura nell'estate del 1922 e lo pubblica nel 1923. Dall'uscita dell'opera precedente, *Senilità*, sono passati più di vent'anni, un periodo nel quale l'autore ha avuto tempo per riflettere e meditare sulla propria narrativa e per compiere significative esperienze culturali, tra le quali spicca l'intresse per la [[Psicanalisi.md|psicoanalisi]]

## La struttura
#### Una struttura innovativa e complessa
*La coscienza di Zeno* possiede una struttura innovativa e complessa. Il testo si presenta come un lungo memoriale in prima persona, organizzato per nuclei tematici, che si immagina scritto per ordine di un medico, il Dottor S. e in cui il protagonista, Zeno Cosini, ripercorre i momenti salienti della propria vita.

Il libero è aperto da una **Prefazione**, firmata dal Dottor S., che dichiara di pubblicare il testo di Zeno per vendicarsi della sua decisione, presa senza consultarlo, di abbandonare il trattamento psicanalitico.

Segue un **Preambolo**,  scritto dal protagonista stesso, il quale afferma che quelle pagine sono state composte su consiglio dello psicanalista.

Si susseguono poi **6 capitoli tematici**, in cui la successione cronologica dei fatti narrati viene continuamente alterata dalla scelta di accorparli in base all'argomento su cui è incentrato ciascun capitolo. Le immagini dell'esistenza di Zeno non sono riportate secondo un ordine temporale, bensì organizzate attorno ad alcuni fatti ritenuti importanti: *Il fumo*, *La morte di mio padre*, *La storia del mio matrimonio*, *La moglie e l'amante*, *Storia di un'associazione commerciale*, *Psico-analisi*.

Il romanzo si pone come una sorta di "auto-analisi", volta a mettere in luce la sua "malattia".

## La trama
Zeno è un uomo spesso bloccato nell'agire, è un **inetto**, cioè una persona incapace di vivere un'esistenza positiva e costruttiva.

Il sintomo più vistoso del suo "male di vivere" è il **vizio del fumo**, di cui è succube sin da ragazzo e dal quale, non stante i numerosi tentativi, non è mai riuscito a sbarazzarsi. Alla stessa maniera non ha mai risolti il rapporto con il padre, e morirà senza che si sia mai realizzata tra loro un'autentica comunicazione.

Zeno decide di sposarsi ma, incerto tra le diverse sorelle Malfenti, rifiutato prima da Ada e poi da Alberta, prende in moglie quella che gli piace di meno, Augusta. In seguito trova un'amante, Carla, una ragazza del popolo appassionata di canto, che vede nel denaro dell'uomo un'opportunità per migliorare la propria condizione. Dopo due anni dall'inizio della relazione, però, il protagonista si stancherà di lei, anche se sarà la ragazza ad annunciargli la propria decisione di sposare il maestro di canto al quale Zeno stessa l'aveva affidata.

Invece Ada, la sorella più giovane, ammalatasi, si è imbrutita dopo il matrimonio. Il marito, Guido, è un uomo piacente ma anche superficiale, insieme a lui Zeno fonda una società commerciale, ma la pessima condizione degli affare da parte del cognato, che nel frattempo ha iniziato una relazione adulterina con la segretaria, la conduce sull'orlo del fallimento. Per impietosire la moglie e convincerla a ripianare i debiti, Guido finge per due volte di volersi suicidare: la seconda volta sbaglia però la dose e muore. A questo punto Zeno prende in mano le redini della società e si dimostra abile negli affari, cosa che prima nessuno avrebbe creduto.

Così l'inetto, il malato Zeno appare come **il vero "vincitore**, poiché la sua presunta debolezza si è mostrata in realtà una superiore capacità di adattarsi. L'opera termina con un ultimo capitolo composto di alcune pagine staccate dal resto della narrazione, una sorta di "diario" che si finge scritto mentre è in corso la Prima guerra mondiale. Zeno è deciso a interrompere la cura: dopo un anno ha riletto la sua [[Autobiografia.md|autobiografia]] e ora manifesta tutta la propria sfiducia verso la psicanalisi e verso il Dottor S.

# 2. I temi
## Psicanalisi, malattia e menzogna
#### La psicanalisi
Nella *Coscienza di Zeno* la psicanalisi è, dal punto di vista tematico, il **centro del romanzo**, che viene immaginato, appunto, come un quaderno scritto su indicazione del medico.

Senza dubbio Svevo è **uno dei primi scrittori italiani a essersi avvicinato alla psicanalisi** e si è molto discusso su quanto lo scrittore ne avesse assimilato i principi.

#### I meccanismo freudiani
Sono vari gli elementi tipicamente psicanalitici presenti nel testo: per esempio gli "**atti gratuiti**" (cioè azioni le cui motivazioni sfuggono al soggetto stesso che le compie), come quando Zeno chiede la mano di una donna che non ama, o gli "**atti mancati**" (azioni in cui emerge un comportamento rimosso), come quando, alla morte di Guido, Zeno si accoda per sbaglio al corteo funebre di un altro defunto, uno sconosciuto, mancando così il funerale del cognato (in ciò emerge l'odio di Zeno verso il rivale). La stessa **demistificazione dei valore borghesi** (amore, famiglia, religione, legge) e la messa a nudo dell'ipocrisia perbenista, se non rientrano fra gli intenti dichiararti di Freud, sono in un certo senso implicite nella sua teoria.

#### Salute e malattia
Lungo tutto il romanzo **Zeno appare alla ricerca di figure "sane"**, capaci di infondergli quella sicurezza che egli non possiede: il padre, il suocero Malfenti, la moglie Augusta. Alla fine, però giunge alla conclusione che la malattia è la condizione tipica di ogni essere umano e che soltanto la consapevolezza di questa realtà può aiutare a sopravvivere.
In effetti un personaggio apparentemente forte e vincente come Guido si dimostra inadatto nella lotta per la vita, e cade vittima proprio di quelle qualità "virili", come la spregiudicatezza e l'agonismo, che Zeno aveva invidiato come indizi di salute.

Dopo il suicidio di Alfonso Nitti (protagonista di *Una vita*) e l'auto-esilio dal mondo di Emilio Brentani (protagonista di *Senilità*) il personaggio Zeno impara a **convivere con la propria malattia**.

#### Un narratore inattendibile
Non va dimenticato che il punto di vista di Zeno è pur sempre personale e inaffidabile: la sua interpretazione è provvisoria, non va presa alla lettera. Non a caso, Svevo non rinuncia mai a insinuare nel lettore il sospetto che la testimonianza di Zeno sia intenzionalmente ambigua: fino a che punto possiamo fidarci di lui? IN quale misura il narratore può essere giudicato sincero? In fondo, il destinatario diretto del manoscritto è il medico, che egli intende palesemente ingannare; lo stesso Zeno riconosce di non brillare per buona fede.

## 3. Lo stile e le strutture narrative
#### Il tempo della coscienza
*La coscienza di Zeno* è un libro molto innovativo dal punto di vista formale. Un primo elemento di originalità è legato al trattamento del tempo narrativo. I fatti non si susseguono, in base a un "prima" e un "poi" o in virtù di rapporti di causa ed effetto, ma si intersecano e si sovrappongono tra loro, giacché risultano **compresenti nella coscienza del protagonista**.

La concretezza degli eventi e della realtà oggettiva viene continuamente messa in discussione dal commento del narratore, attraverso la costante intersezione tra **due piani temporali**: **quello della stesura** delle memorie (l'oggi della scrittura) e **quello degli eventi accaduti** nel passato (lo ieri dei fatti) che ora vengono ripercorsi dal narratore.

#### L'ironia
Zeno è un personaggio che **non prende nulla sul serio**, soprattutto sé stesso e i propri problemi. Attraverso **l'ironia**, intesa come **distacco salutare dell'esistenza** propria e degli altri, egli trasforma l'inettitudine in strategia di sopravvivenza, stempera disillusioni e fallimenti ed esprime un profondo **scetticissimo verso sé stesso e il mondo** che lo circonda.

L'ironia viene usata come **strategia retorica dominante**. Ci+ accade a partire dal titolo stesso del libro: il termine *coscienza* può essere inteso in senso cognitivo ("consapevolezza") oppure in senso etico ("giudizio morale"), ma esso ci dice anche che il protagonista racconta solo ciò che sa (di cui è cosciente) e ciò che vuol raccontare, nei modi suggeriti dalla sua indole bugiarda e dalla sua "cattiva" coscienza.

#### L'antiletterarietà
Un ultimo elemento di originalità, per quanto controverso, è legato allo stile del romanzo. "Svevo scrive male": a lungo questo pregiudizio ha condizionato la ricezione della *Coscienza*. Certamente lo scrittore conosceva, meglio dell'italiano, il **dialetto triestino**, usato in famiglia, e il **tedesco**, la lingua in cui gli era stato impartito l'insegnamento nelle scuole austriache da lui frequentate.

Lo stile del romanzo appare decisamente **antiletterario**, cioè scarno e privo di ornamenti. La **sintassi** è piuttosto **elementare** nell'articolazione, a volte macchinosa: sono frequenti le frasi esclamative, interrogative, incidentali, che interrompono il libero fluire del periodo. Le scelte lessicali lasciano talora affiorare una **patina dialettale** e accostano vocaboli tecnici, toscanismi e arcaismi letterari; sono presenti incertezze nell'uso dei tempi verbali.