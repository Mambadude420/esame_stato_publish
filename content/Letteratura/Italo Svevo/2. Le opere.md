---
lastSync: Wed Jun 11 2025 15:43:43 GMT+0200 (Ora legale dell’Europa centrale)
---
## Una vita
Il primo romanzo di Svevo esce nel 1892, a spese dell'autore, e il titolo immaginato per l'opera era **Un inetto**.

### La trama
**Alfonso Nitti** trova lavoro come modesto impiegato nella Banca Maller di Trieste: ignorato dai colleghi, canzonato a causa delle sue inclinazione poetiche, è costretto a trascorrere le giornate nel chiuso della squallida casa in cui ha trovato alloggio.

Un fatto imprevisto potrebbe cambiargli la vita: l'invito del padrone della banca a frequentare il salotto della figlia, la bella Annetta, circondata da uno stuolo di vacui ammiratori. La ragazza, anch'essa animata da ambizioni letterarie, chiede ad Alfonso di aiutarla nella stesura di una romanzo. Da queta inattesa collaborazione ance ben presto un amore, che potrebbe rappresentare per il giovane la grande occasione della vita.

Ma quando si profila all'orizzonte la possibilità di sposare Annetta, Alfonso comincia a tergiversa, vittima delle sue incertezze.
La malattia della madre gli offre poi la scusa per sottrarsi alle responsabilità: rifugiatosi nella casa materna come un fuggiasco, assiste la donna morente.

Alfonso, isolato da tutti, viene a sapere che Annetta lo ha dimenticato, sostituendolo con disinvolta facilità con Macario, cugino della ragazza e brillante avvocato di successo. Chiesto un ultimo colloqui con la ex fidanzata, Alfonso è però costretto a fronteggiare il fratello di lei, che lo provoca, sfidandolo a duello. L'uomo si convince a questo punto che la scelta più dignitosa sia quella di un'altra fuga, estreme e liberatoria, e si suicida avvelenandosi con il gas.

### Dentro la coscienza del personaggio
La grande novità è però costituita nel romanza dall'**analisi dei moti interiori** e dall'acuto senso della crisi che si rifletto nell'inettitudine del personaggio. Alfonso Nitti rappresenta infatti una nuova tipologia di "vinto", che non solo soggiace, come i vinti verghiani, alle condizioni ambientali avverse, ma anche, e soprattutto, alle **pulsioni dell'inconscio** e alla **malattia della volontà**, che lo rende incapace di vivere. Il suo fallimento è da attribuire a motivazioni del tutto interiori, al suo stesso modo di essere.

Anche quando la sorte gli offre la possibilità del riscatto attraverso un matrimonio fortunato, il protagonista si sottrae all'impegno, poiché capisce che per sostenere un ruolo diverso da quello dell'inetto è necessaria quella capacità di agire che egli non possiede. Per questo Alfonso è uno **sconfitto in partenza**.

### La diserzione di un inetto
La morte non significa per lui affermazione della propria personalità o atto di sfida contro la grettezza della società. Possiamo dire che nel suicidio di Alfonso, a differenza che in quelli di Jacopo Ortis e di tanti eroi romantici che evidenziano con il gesto estremo la forza del proprio idealismo, non vi sia alcuna traccia di nobiltà letteraria. La sua è l'azione di un codardo, di un uomo incapace di reagire alla propria **irrimediabile inettitudine**: morire gli permette di sottrarsi alla competizione e di rifugiarsi nell'estrema rinuncia, disertando la vita.

## Senilità
### La trama
Anche **Emilio Brentani**, come Alfonso Nitti, è un impiegato che coltive illusioni letterarie: ha pubblicato un romanzo e ne sta scrivendo un altro, che però non riesce a portare a termine.

Attorno a sé ha soltanto la sorella nubile, Amalia, e lo scultore, Stefano Balli, artista privo di talento ma sicuro di sé. Emilio invece, a trentacinque anni, ha già l'animo di un vecchio rassegnato. Per evadere dal grigiore dei suoi giorni, intreccia una relazione con Angiolina, una ragazza povera e di facili costumi. La gente, che ne conosce la vera natura, la chiama con l'epiteto grossolano di "Giolona". Stancatasi ben presto delle frivole e sentimentali moine di Emilio, Angiolina amoreggia ora con l'uno ora con l'altro dei suoi pretendenti.
La sorella di Emilio, abituata anch'essa a una fiacca routine senza passione, è nel frattempo folgorata dall'uomo meno adatto, il dongiovanni Balli. Incapace di manifestare i proprio sentimenti, Amalia vive il proprio innamoramento come una debolezza segreta e inconfessabile, consumandosi in una lenta, atroce agonia psichica. Amalia si ammala in seguito della polmonite che la porterà alla morte e il fratello scopre in una armadio le boccette di etere con il quale la donna aveva cercato consolazione dal suo amore impossibile.
Dopo la morte della sorella, Emilio torna nel suo stanco grigiore: Angiolina è ormai lontana, un ricordo degli ultimi sussulti di giovinezza non vissuta. Cancellato ogni desidero, archiviati errori e inganni, la vita lo condanna a una triste e senile saggezza.

### Da un inetto giovane a un inetto invecchiato
Se in *Una vita* le velleità di Alfonso Nitti mostrano ancora la pretesa, da parte del personaggio, di riscattare le proprie debolezze, la figura di Emilio Brentani appare quella di un uomo imprigionato nel proprio disagio psicologico, che si guarda vivere mentre, preda di sogni destinati a non avverarsi mai, sperimenta una penosa sfasatura tra sé e la realtà che lo circonda.
Il protagonista di *Una vita*, pur essendo uno sconfitto e un nevrotico contemplatore del mondo, presentava ancora nelle sue aspirazioni frustrate qualcosa di romanzesco. Emilio Brentani ha coscienza di essere del tutto privo di qualità.

## [[La coscienza di Zeno]]