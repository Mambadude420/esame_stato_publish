---
lastSync: Thu May 22 2025 01:12:21 GMT+0200 (Ora legale dell’Europa centrale)
---
#### L'infinito nell'umiltà
Questo componimento è una vera e propria dichiarazione d'amore del poeta alla sua città natale, [[Trieste|#Trieste]] e alla ricca umanità che la popola.

# Citta vecchia
Spesso, per ritornare alla mia casa
prendo un'oscura[^1] via di città vecchia.
Giallo in qualche pozzanghera si specchia
qualche fanale[^2], e affollata è la strada.

Qui tra la gente che viene che va
dall'oster alla casa o al lupanare[^3],
dove son merci ed uomini il detrito
di un gran porto di mare,
io ritrovo, passando, l'infinito
nell'umilta.
Qui prostituita e marinaio, il vecchio
che bestemmia, la femmina che bega[^4],
il dragone[^5] che siede alla bottega
del friggitore,
la tumultuante giovane impazzita
d'amore,
sono tutte creature della vita
e del dolore;
s'agita in esse, come in me, il Signore.

Qui degli umili sento in compagnia
il mio pensiero farsi
più puro dove più turpe è la via.

[^1]: buia, perché stretta, ma anche "malfamata"

[^2]: lampione

[^3]: bordello

[^4]: litiga

[^5]: soldato austriaco di cavalleria

---
### I contenuti tematici
La Trieste popolare è quella che il poeta più ama, in virtù del suo senso di comunione con l'umanità che la caratterizza. È in questa parte della città che egli, ei suo vagabondaggi, sembra talvolta dimenticare la sofferenza privata, proprio in virtù di tale sentimento di solidarietà fraterna.