---
lastSync: Wed May 21 2025 14:19:29 GMT+0200 (Ora legale dell’Europa centrale)
---
#### La voce della sofferenza universale
La vista di una capra induce il poeta a un'amara riflessione sul destino di dolore che accomuna tutti gli esseri viventi, trasformando la lirica in un messaggio di fraternità universale.

# La capra
Ho parlato a una capra.
Era sola sul prato, era legata.
Sazia d'erba, bagnata
dalla pioggia, belava.

Quell'ugale belato era fraterno
al mio dolore. Ed io risposi, prima
per celia, poi perché il dolore è eterno,
ha una voce e non varia.
Questa voce sentiva
gemere in una capra solitaria.

In una capra dal viso semita
sentiva querelarsi ogni altro male,
ogni altra vita.

---
### I contenuti tematici
##### Un dolore universale
Alla vista di una capra, solo su un prato, legata e sotto la pioggia, il poeta rimane dapprima indifferente: il belato lamentoso gli suggerisce anzi una scherzosa imitazione. Ma subito dopo quel suono gli si rivela identico a quello di un qualsiasi altro essere vivente che soffre, incluso l'essere umano - e comprende che il dolore, proprio o altri, degli animale o delle persone, merita sempre la medesima pietà.

##### L'immagine del "viso semita"
Si è molto discusso sull'esoressione *una capra dal viso semita*, che sembra far capo all'idea stereotipata (o addirittura razzista) secondo cui gli [[ebrei.md]] avrebbero tratti somatici ben riconoscibili.