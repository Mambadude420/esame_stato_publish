---
lastSync: Thu May 22 2025 02:01:01 GMT+0200 (Ora legale dell’Europa centrale)
---
##### Un romanzo autobiografico
La struttura diaristica del *Canzoniere* è coerente con la natura autobiografica dei testi che lo compongono.

L'autore racconta la propria vita come in una sorta di romanzo, che hai i suoi personaggi: la nutrice, la madre, la zia, i compagni di scuola, il padre, le fanciulle e i giovani uomini, la moglie, gli "altri": e i suoi **nuclei narrativi** essenziali: la ricostruzione dell'infanzia, il conflitto padre-madre, l'amore per la moglie Lina, la contemplazione della natura e degli animali, il rapporto con i luoghi e in particolare con Trieste.

##### Il rapporto con Trieste
[Trieste](Trieste.md) è per Saba un punto di riferimento essenziale. I legami con la città sono talmente forti che essa può essere definita la "culla" della sua poesia.

##### La celebrazione della vita...
Nelle liriche del *Canzoniere* troviamo la celebrazione dell'esistenza nella sua totalità, e specialmente nei suoi aspetti fisici e minuti: la quotidianità è abbracciata come in un atto istintivo, non mediato dalle sovrastrutture della morale o dell'ideologia.

##### ...e l'acuto senso di esclusione
Allo stesso tempo, e quasi come rovescio di questa convinta adesione alla vita, il poeta vive un'acuta sensazione di estraneità e di esclusione dal mondo e dagli altri. Egli aspira alla gioia e alla pienezza, ma finisce per essere vittima dell'angoscia. A questo sentimento corrisponde un senso di dolorosa scissione dell'io. È un intreccio psicologico-esenziale amaro e tormentato.

##### Gli "altri" e al Storia
Al di là del vissuto personale e dell'oscuro groviglio che caratterizza il suo mondo interiore, Saba manifesta nel corso degli anni una crescente apertura alle ragioni della sofferenza altrui e alle vicende della Storia collettiva sempre mantenendo la semplicità e l'assenza di retorica che contraddistinguono tutta la sua produzione. È un altro aspetto della sua adesione alla vita, da cui derivano per esempio la solidarietà e la vicinanza nei confronti del popolo ebraico (al quale Saba appartiene in virtù delle origini materne [ebree](Ebrei.md))

##### Interpretazione e auto-interpretazione
Nel 1948, giudicando insufficiente l'attenzione della critica nei suoi confronti, Saba pubblica un testo in prosa dal titolo ***Storia e cronistoria del Canzoniere***, un singolare auto-commento alla propria opera, in cui rivela le occasioni compositive, chiarisce i riferimenti a episodi e stati d'animo che altrimenti non potrebbero per altra via essere noti al lettore, illustra il significato in alcune espressioni.

Un'analisi sistematica e così approfondita del proprio lavoro creativo da parte di un autore è un esempio unico nella letteratura italiana del Novecento.


## Riferimenti e collegamenti
---
### Precedente
[1. Il libro di una vita](1.%20Il%20libro%20di%20una%20vita.md)

### Successivo
[3. Lo stile](3.%20Lo%20stile.md)

### Riferimenti
