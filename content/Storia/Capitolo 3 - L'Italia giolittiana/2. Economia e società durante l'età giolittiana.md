---
lastSync: Sat Jun 21 2025 16:30:30 GMT+0200 (Ora legale dell’Europa centrale)
---
## Lo sviluppo economico
Durante il periodo in cui Giolitti fu al governo l'economia italiana conobbe uno sviluppo così rilevante da essere definito "**decollo**".

Dal 1902 al 1913 il **prodotto interno lordo** aumentò di circa il 70 per cento un tasso di sviluppo medio annuo del 5.8 per cento.

Lo sviluppo economico fu rapido, ma l'Italia rimase complessivamente lontana dai traguardi raggiunti nei principali paesi industrializzati. Alla vigilia della prima guerra mondiale ancora il 55 per cento della popolazione risultava attiva nelle campagne, mentre l'industria italiana era in grado di produrre circa un milione di tonnellate di acciaio.

## La politica di Giolitti nel Mezzogiorno
Egli si rendeva contro della gravità della "**questione meridionale**", cioè del ritardo nello sviluppo economico del Sud rispetto al Nord, e adottò verso il Mezzogiorno una nuova politica fondata sulla legislazione speciale, abbandonando il criterio dell'**uniformità legislativa** seguito dopo l'unificazione.

L'Italia meridionale rappresentava una delle basi del potere giolittiano, in quanto forniva alla maggioranza parlamentare un buon numero di deputati. Per cui, oltre a ricercare il consenso nei confronti dell'esecutivo tramite l'approvazione di leggi volte a incrementare l'intervento economico dello Stato del Mezzogiorno, Giolitti favorì anche l'elezione dei candidati meridionali appartenenti alla propria maggioranza, facendoli sostenere dai **prefetti** e consentendo loro di assicurarsi il voto degli elettori in cambio di **favori**. In tal modo si alimentava il sistema delle clientele, definendo Giolitti "**il ministro della malavita**".

Alla fine di rafforzare il controllo governativo sul territorio, al clientelismo venne non di rado affiancato l'utilizzo della forza controllo le agitazioni contadine.

## L'intensificarsi del fenomeno migratorio
La disperazione dei **braccianti** meridionali trovò sfogo nell'emigrazione all'estero che, già consistente nella seconda metà dell'Ottocento, continuò a crescere senza interruzione. Nel 1900 erano emigrati piu di 350.000 italiani e, nel corso dell'età giolittiana, il loro numero raggiunse una media di circa 600.000 espatri l'anno. In larga parte si trattava di italiani provenienti dal Sud del paese, in particolare dalla Calabria e dalla Sicilia.

## Giolitti e socialisti
Un punto di fondamentale importanza nella politica giolittiana prevedeva l'instaurazione di rapporto di collaborazione con il Partito socialista, in quanto rappresentante della classe operaia, senza il cui sostegno sarebbe risultata difficile la realizzazione di un progetto incisivo di sviluppo industriale e di riforme.

Poche speranze di dialogo esistevano invece con la corrente dei rivoluzionari, denominati "**massimalisti**" in quanto sostenitori del **programma "massimo"**, realizzabile solo attraverso una svolta rivoluzionaria.

Filippo Turati appariva l'interlocutre più affidabile per il governo, in quanto autorevole leader della corrente riformista. I riformisti erano fortemente rappresentati in Parlamento, ma era molti più deboli nelle sezioni del partito. Turati, propenso a collaborare con Giolitti, doveva tener contro dell'avversione che la base del PSI nutriva per la politica giolittiana. Per questo motivo, il tentativo di Giolitti di stabilire buoni rapporti con i socialisti riformisti ottenne risultati solo parziali.

## Giolitti e i cattolici
Nel giungo 1912 fu approvata una riforma elettorale che concedeva il **suffragio universale maschile**. In base alla nuova legge erano ammessi al voto tutti i cittadini che avessero compiuto ventuno anni, trenta se analfabeti. Il numero degli elettori quasi triplicò, con oltre otto milioni e mezzo di aventi diritto al voto. Questo allargamento del corpo elettorale favoriva il PSI nelle regioni del Nord, ma non quelle del Sud, dove il governo giolittiana riusciva a controllare gran parte del voto contadino attraverso il sistema delle clientele.

## Il "patto Gentiloni"
In risposta al prevedibile aumento dei voti socialisti, Giolitti si adoperò per assicurarsi il sostegno dei cattolici. Fu quindi stipulato il "patto Gentiloni", accordo che prevedeva che, in cambio del sostegno ricevuto, i candidati liverali si sarebbero impegnati a garantire la salvaguardia di alcuni principi fondamentali per la Chiesa, come la tutela dell'istruzione religiosa e il rifiuto del divorzio.

## I motivi della riforma elettorale
L'allargamento del suffragio non costituiva soltanto un'iniziativa volta a favorire l'inserimento di vasti segmenti della popolazione nella vita politica del paese, ma anche una premeditata concessione operata nei confronti delle sinistre, allo scopo di ammorbidirne la dura opposizione di fronte allo scoppio della guerra contro l'Impero ottomano, che il governo italiano aveva intrapreso nel 1911 per la conquista della Libia.