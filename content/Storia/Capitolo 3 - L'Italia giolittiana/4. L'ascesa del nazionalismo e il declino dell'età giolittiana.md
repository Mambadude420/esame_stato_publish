---
lastSync: Fri Jun 13 2025 16:24:39 GMT+0200 (Ora legale dell’Europa centrale)
---
## Le elezioni del 1913 e la crisi del sistema giolittiano
L'**alleanza con i cattolici** si era rivelata indispensabile per Giolitti. Alle elezioni del 1913, in cui votarono oltre cinque milioni di elettori, i socialisti riuscirono quasi a raddoppiare i loro deputati. Dei 300 deputati liberali, oltre 200 furono eletti con il sostegno determinante dei cattolici. Giolitti disponeva ancora della maggioranza ma la base parlamentare del suo sistema era ormai erosa.

Nel dicembre 1913 Giolitti ottenne ancora la fiducia della Camera, ma egli riteneva che la sua maggioranza non fosse più solida come un tempo e nel marzo del 1914 diede le dimissioni, favorendo la formazione di un nuovo governo guidato da **Antonio Salandra**. Giolitti riteneva che, come già avvenuto in precedenza, un suo passo indietro avrebbe portato al rapido logoramento del governo conservatore. ^225deb

Neppure l'avventura coloniale aveva ottenuto l'auspicato effetto di compattare il paese attorno al governo trasformandosi al contrario in un'ulteriore ragione di contrapposizione tra le forze politiche. In tale contesto, non c'era più spazio per il rilancio di una politica riformista di ampio rispiro come quella immaginata dall'rmai anziano statista piemontese. La lunga "età giolittiana" era giunta al tramonto.