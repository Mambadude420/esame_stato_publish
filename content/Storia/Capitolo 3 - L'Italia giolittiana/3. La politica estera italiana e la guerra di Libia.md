---
lastSync: Thu Jun 12 2025 15:45:39 GMT+0200 (Ora legale dell’Europa centrale)
---
## L'Italia nella Triplice alleanza
In politica estera Giolitti non apportò mutamenti particolari alla linea tracciata dai governi succeduti alla caduta di Crispi. L'inserimento dell'Italia nella Triplice alleanza non venne mai messo in discussione, ma l'attenuazione della politica filotedesca adottata da Crispi e la conseguente distensione nei rapporti con la Francia non mancarono di generare tensione tra gli alleati.

Quando, nel 1902, i governi di Roma e Parigi si accordarono sulla suddivisione delle rispettive aree di influenza nell'Africa settentrionale, la notizia venne accolta con freddezza dal governo di Berlino.

Un altro momento di tensione all'interno della Triplice si ebbe nel 1909, a seguito dall'annessione della Bosnia-Erzegovina operata dall'Austria con il sostegno della Germania, senza consultare il governo italiano. L'iniziativa austriaca e l'ondata di indignazione che questa suscitò in Italia ebbero l'effetto da un lato di resuscitare rivendicazioni irredentiste verso quelle regioni abitate a maggioranza da connazionali ma ancora soggette all'Impero austro-ungarico, dall'altro di riaccendere appetiti espansionistici in campo coloniale.

## La guerra di Libia
La guerra incontrò la dura opposizione della maggioranza del PSI, in particolare dei socialisti massimalisti, tra i quali spiccava la voce di **Mussolini**, che rimproverava ai governi di sperperare risorse in Africa invece di occuparsi dei gravi problemi italiani.