---
lastSync: Thu May 08 2025 12:49:36 GMT+0200 (Ora legale dell’Europa centrale)
---
Il [[4.3 Le elezioni del 1936 e il colpo di Stato.md#^e75ad8|fronte repubblicano]] (Fronte Popolare) aveva il vantaggio di controllare le regioni settentrionali, dove si trovavano le maggiori industrie. Nel corso della guerra, tuttavia, la situazione mutò e i rapporti di forza tra repubblicani e franchisti volsero in favore dei secondi.

Due fattori determinarono questo cambiamento:
1) In primo luogo, l’insorgere di **contrasti interni al fronte repubblicano** relativi agli obiettivi della guerra civile. Per i liberali, per la maggior parte dei socialisti e per i comunisti, legati all’Unione Sovietica, scopo della guerra doveva essere la difesa della repubblica. Al contrario, per gli anarchici, per i socialisti radicali e per i comunisti di orientamento trotskista del POUM (Partito operaio di unificazione marxista) la guerra doveva servire anche ad attuare una rivoluzione sociale.
2) Il secondo fattore che indebolì i repubblicani fu l’**internazionalizzazione del conflitto**, che andò a tutto vantaggio dei franchisti. La necessità di aiutare la Repubblica venne riconosciuta in tutto il mondo democratico.

Malgrado il volontarismo, i governi delle democrazie europee, per dissidi interni o per orientamento politico, preferirono non intervenire ufficialmente e non mandarono aiuti ai repubblicani spagnoli. Il solo paese seriamente impegnato in difesa della repubblica spagnola fu l’Unione Sovietica di Stalin.

Alle forze di Franco e dei falangisti giunsero invece enormi **aiuti economici e militari** dall’Italia fascista e dalla Germania nazista. Mussolini e Hitler, che avevano da poco stretto l’[[1.1 La Germania si prepara al conflitto.md#^13857c|Asse Roma-Berlino]], videro infatti nella guerra civile spagnola l’occasione per cogliere un grande successo internazionale. Il duce inviò in Spagna migliaia di “volontari”, mentre il Führer mise a disposizione delle forze di Franco un’intera unità d’aviazione tedesca, la Legione Condor: le squadriglie aeree naziste furono le principali responsabili del bombardamento aereo della città di **Guernica**, nell’aprile 1937, dove centinaia di civili trovarono la morte, mentre l’aviazione italiana, che faceva base nelle isole Baleari, bombardò duramente in più di un’occasione la roccaforte repubblicana di Barcellona.

