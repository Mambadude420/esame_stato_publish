---
lastSync: Tue May 13 2025 00:29:51 GMT+0200 (Ora legale dell’Europa centrale)
---
Nel primo dopoguerra, la Gran Bretagna visse una importante fase di transizione verso una nuova era, da cui sarebbe uscita ridimensionata sul piano internazionale. Malgrado la vittoria nel conflitto, il paese non avrebbe più potuto ambire al ruolo di prima potenza mondiale; una realtà, questa, che si rese evidente già nel 1922 durante la **conferenza di Washington**, quando il governo britannico firmò con quello statunitense un trattato che prevedeva una pari grandezza per le flotte britannica e americana: la Gran Bretagna non era più la padrona incontrastata dei mari.

Nel 1924 le nuove elezioni furono vinte dai conservatori guidati da Stanley Baldwin. Il cancelliere dello Scacchiere era **Winston Churchill**, che nel 1925 ripristinò il sistema monetario abolito durante la Prima guerra mondiale, il [^1]*gold standard*, nel tentativo di ridare lustro alla sterlina facendone di nuovo la moneta degli scambi internazionali. Ma la reintroduzione del gold standard fece aumentare il valore della sterlina, rendendo più complicata l’esportazione delle merci e la riconquista dei mercati mondiali. Ne derivarono una frenata della produzione industriale e l’inizio di una serie di proteste dei lavoratori e dei minatori in particolare.

[^1]: Sistema monetario basato sulla piena convertibilità della valuta in oro


### Precedente
[1.2 I conflitti sociali e il ruolo dei partiti socialisti](1.2%20I%20conflitti%20sociali%20e%20il%20ruolo%20dei%20partiti%20socialisti.md)

### Successivo
[1.4 La Francia, democratica e vittoriosa, ma in difficoltà](1.4%20La%20Francia,%20democratica%20e%20vittoriosa,%20ma%20in%20difficoltà.md)