---
lastSync: Tue May 13 2025 00:29:45 GMT+0200 (Ora legale dell’Europa centrale)
---
Sul piano economico, la guerra aveva creato forti contrasti. Molti industriali si erano enormemente arricchiti con la produzione di armi per il fronte. Per contro le masse dei lavoratori continuavano a vivere in condizioni difficili: la **disoccupazione** e il concomitante **aumento dei prezzi** a causa dell’inflazione creavano infatti enormi disagi ai reduci e ai cittadini meno abbienti. I sindacati denunciavano la situazione avvilente di milioni di disoccupati e gli scioperi divennero sempre più duri e frequenti.

Gli anni Venti furono quindi un decennio di durissimo **conflitto sociale**, ma nella maggior parte dei paesi occidentali queste tensioni non si trasformarono in una spinta rivoluzionaria. Ciò fu dovuto al ruolo giocato dai partiti socialisti, che rappresentavano gran parte della popolazione operaia e che erano considerati ormai anche dalla borghesia liberale come interlocutori rispettabili.

### Precedente
[1.1 Le illusioni del dopoguerra](1.1%20Le%20illusioni%20del%20dopoguerra.md)

### Successivo
[1.3 La Gran Bretagna nel dopoguerra](1.3%20La%20Gran%20Bretagna%20nel%20dopoguerra.md)