---
lastSync: Sun May 11 2025 19:01:27 GMT+0200 (Ora legale dell’Europa centrale)
---
Anche in gran parte di quei territori che avevano fatto parte dell’Impero asburgico, e che dopo il conflitto erano divenuti Stati indipendenti, finirono per imporsi regimi autoritari.
In Austria era nata una repubblica, guidata dal Partito socialdemocratico. Ministro degli Affari esteri di quel governo era il socialista **Otto Bauer**, egli tentò di realizzare in Austria i principi del cosiddetto austromarxismo, ovvero una versione del marxismo che metteva in primo piano la questione delle nazionalità.

L’esperienza di governo dei socialdemocratici fu tuttavia di breve durata e si esaurì già nel corso del 1920; ben presto alla guida del paese si imposero stabilmente i cristiano-sociali. Tra gli esponenti di questo partito si fece presto strada **Engelbert Dollfuss**.
Egli nel 1933 instaurò un regime autoritario e fondò un nuovo partito di ispirazione fascista, il **Fronte patriottico**. Dollfuss perseguitò duramente i socialisti e strinse rapporti molto stretti con Mussolini, che prendeva a modello e che vide come un prezioso alleato contro il movimento di opposizione interna che chiedeva l’annessione dell’Austria alla Germania di Hitler (l’**Anschluss**).
Nel 1938 Dollfuss fu assassinato da una banda di nazisti e Mussolini inviò quattro divisioni al Brennero per impedire l’annessione tedesca dell’Austria. La Germania non se la sentì di sfidare apertamente l’Italia; tuttavia con la morte di Dollfuss e con il successivo avvicinamento di Mussolini a Hitler, il destino dell’Austria era segnato: nel 1938 il paese fu annesso alla Germania con il benestare dell’Italia.


### Precedente
[3.2 Le dittature nella penisola iberica](3.2%20Le%20dittature%20nella%20penisola%20iberica.md)

### Successivo
[3.4 I regimi autoritari nell'Europa orientale](3.4%20I%20regimi%20autoritari%20nell'Europa%20orientale.md)