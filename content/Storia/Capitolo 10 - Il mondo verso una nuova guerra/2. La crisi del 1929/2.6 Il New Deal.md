---
lastSync: Sun May 11 2025 20:16:37 GMT+0200 (Ora legale dell’Europa centrale)
---
Nel novembre 1932, **Franklin Delano Roosevelt** fu eletto presidente degli Stati Uniti. Nei suoi primi cento giorni di mandato, implementò il "*New Deal*", una serie di misure economiche ispirate alle teorie di John Maynard Keynes. Abbandonando i principi del liberismo come il pareggio di bilancio, Roosevelt promosse un **aumento della spesa pubblica** e un **attivo intervento statale** per stimolare la ripresa economica del paese.

In linea con le teorie keynesiane, il *New Deal* prevedeva anzitutto un forte **sostegno della domanda da parte del governo**. A questo scopo vennero effettuati massicci investimenti nell’avvio di grandi lavori pubblici. Oltre che sul sostegno della domanda, il *New Deal* si basava su un **programma di riordino del sistema economico e creditizio**.

Il *New Deal* si concretizzò in **quattro provvedimenti** principali.
1. La “Legge per il risanamento industriale nazionale” (National Industrial Recovery Act), del 1933, con cui vennero stanziati fondi per sostenere i lavori pubblici.
2. L’*Agricultural Adjustment Act*, sempre del 1933, che, allo scopo di sostenere i prezzi dei prodotti, introdusse regole per evitare sovrapproduzione ed eccedenze agricole e impegnò lo Stato nell’acquisto.
3. L’istituzione, nello stesso anno, della *Tennessee Valley Authority*, un ente che aveva il compito di sfruttare al meglio le risorse idroelettriche del fiume Tennessee e di garantire agli agricoltori energia a costi vantaggiosi.
4. Infine, l’*Emergency Banking Act*, che aumentò il controllo della [^1]Banca federale, che divenne una vera e propria creditizio nazionale.

Almeno in parte, il New Deal sortì i risultati desiderati, facendo riprendere fiato all’economia: l’emissione di una maggior quantità di moneta fece crescere l’inflazione, ma consentì anche una rinnovata disponibilità di denaro liquido in circolazione. Seppure lentamente, la fase di depressione economica cominciò a esaurirsi.

[^1]: Istituto bancario che, su incarico dello Stato, si occupa di molte funzioni, tra cui l'emissione della moneta, la concessione del credito ad altre banche, il controllo del sistema dei cambi e la sorveglianza sul sistema bancario.


### Precedente
[[2.5 La grande depressione.md]]

### Successivo
[[3.1 Il dilagare delle dittature fasciste.md]]