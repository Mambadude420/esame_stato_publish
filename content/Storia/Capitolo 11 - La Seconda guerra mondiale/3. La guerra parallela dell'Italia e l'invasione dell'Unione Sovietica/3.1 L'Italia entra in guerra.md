---
lastSync: Sun May 11 2025 19:35:00 GMT+0200 (Ora legale dell’Europa centrale)
---
Allo scoppio della guerra, a causa dell'impreparazione militare dell'esercito italiano, Mussolini aveva dichiarato lo stato di "**non belligeranza**" dell'Italia fascista: si trattava di una condizione diversa dalla neutralità perché significava che l'Italia, pur non partecipando agli scontri militari, avrebbe comunque offerto sostegno all'alleato tedesco.

I vertici militari e il ministro degli Esteri Galeazzo Ciano erano convinti che il paese non fosse pronto a combattere una guerra e cercarono di dissuadere il duce dal prendere iniziative; si scontrarono però con il suo desiderio di emulare le gesta di Hitler e di conquistare nuovi territori.

L'andamento delle operazioni in Francia nella primavera del 1940 rafforzò in Mussolini la convinzione che fosse possibile una facile vittoria.

Perciò il **10 giugno 1940** annunciò al popolo italiano che l'Italia sarebbe entrata in guerra a fianco della Germania.
La Francia firmò l'armistizio con i tedeschi pochi giorno dopo: l'iniziativa del duce fu dunque particolarmente vile, perché volta ad attaccare un paese già sostanzialmente sconfitto per poterne ricavare dei vantaggi.


### Precedente
[2.6 Il New Deal](2.6%20Il%20New%20Deal.md)

### Successivo
[3.2 La guerra nel Mediterraneo](3.2%20La%20guerra%20nel%20Mediterraneo.md)