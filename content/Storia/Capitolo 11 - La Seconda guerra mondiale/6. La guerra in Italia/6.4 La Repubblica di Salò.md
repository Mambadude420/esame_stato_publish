---
lastSync: Sun May 11 2025 20:02:38 GMT+0200 (Ora legale dell’Europa centrale)
---
I tedeschi si dimostrarono pronti ad agire: il 12 settembre furono in grado di liberare Mussolini, che fu condotto in Germania al cospetto di Hitler. Il Fuhrer continuava a puntare su di lui per respingere gli Alleati e lo aiutò a costruire nel Nord Italia, con sede a **Salò** sul lago di Garda, uno Stato fascista denominato **Repubblica Sociale Italiana** (**RSI**).
Già nel nome della Repubblica Sociale Italiana era evidente la volontà di richiamare lo spiriti del fascismo delle origini, con la forma repubblicana e non monarchica, e con il riferimento alla componente antiborghese e anticapitalistica. Ma tra i fedelissimi del duce c'era anche l'idea di difendere la patria contro  l'invasione anglo-americana e di restituire l'onore perduto con il "tradimento" del re e di Badoglio.

In realtà la Repubblica di Salò fu uno **[Stato-fantoccio](Governi-fantoccio.md)**, in cui a comandare erano i tedeschi, e Mussolini era ormai un burattino nelle mani di Hitler; proprio per questo i suoi seguaci furono chiamati "**repubblichini**".
Protagoniste del terrore repubblichino furono le cosiddette **Brigate nere**, che ricordavano per molti aspetti le squadre d'azione.

Anche se formalmente la Repubblica Sociale Italiana era alleata della Germania, i nazisti trattarono l'Italia come un paese vinto e occupato. Numerosi lavoratori furono deportati a forza in Germania e costretti a lavorare per sostenere lo sforzo bellico nazista, in condizioni di durissimo sfruttamento.


---
### Precedente
[6.3 L'occupazione dell'Italia](6.3%20L'occupazione%20dell'Italia.md)

### Successivo
[6.5 Nasce la Resistenza](6.5%20Nasce%20la%20Resistenza.md)