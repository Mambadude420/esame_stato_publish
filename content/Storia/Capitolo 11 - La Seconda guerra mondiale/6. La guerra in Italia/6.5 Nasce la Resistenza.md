---
lastSync: Sun May 11 2025 20:02:58 GMT+0200 (Ora legale dell’Europa centrale)
---
Con l'8 settembre, nell'Italia centro-settentrionale aveva avuto inizio la **Resistenza**. I primi gruppi di partigiani si costituirono spontaneamente ed erano formati da soldati e ufficiali dell'esercito rimasti senza ordini, ma anche da perseguitati antifascisti.

L'azione delle bande partigiane fu dapprima priva di coordinamento, ma ben presto iniziò a essere inquadrata all'interno dei **CLN** (Comitati di Liberazione Nazionale), organizzazioni clandestine che nacquero proprio per condurre una lotta unitaria contro i nazifascisti e in cui erano rappresentati tutti i maggiori partiti antifascisti italiani.

Tutte le formazioni partigiane condividevano l'obiettivo della liberazione dell'Italia dal nazifascismo; ma le diverse ideologie a cui si ispiravano i loro militanti erano destinate a entrare in conflitto alla fine della guerra e a segnare per cinquant'anni la storia d'Italia.


---
### Precedente
[6.4 La Repubblica di Salò](6.4%20La%20Repubblica%20di%20Salò.md)

### Successivo
[6.6 Le caratteristiche della Resistenza italiana](6.6%20Le%20caratteristiche%20della%20Resistenza%20italiana.md)