---
lastSync: Sun Jun 22 2025 00:46:33 GMT+0200 (Ora legale dell’Europa centrale)
---
# I social-democratici al governo
La sconfitta della Germania nella Prima guerra mondiale aveva travolto anche la monarchia: il 9 novembre 1918, mentre l'esercito tedesco rientrava in patria a due giorni dalla fine del conflitto, l'imperatore Guglielmo II aveva abdicato. A distanza di mezzo secolo dalla sua nascita, il Secondo Reich volgeva così al tramonto, e in Germania venne proclamata la repubblica.

Il Partito socialdemocratico assunse la guida del paese e uno dei suoi leader, **Friederich Ebert**, divenne capo del governo.

# La rivolta spartachista
Contando sull'appoggio di tanti operai che sognavano una rivoluzione sul modello di quella avvenuta nel 1917 in Russia, i **rivoluzionari della Lega di Spartaco**, organizzarono nel 1919, un'insurrezione con l'obiettivo di abbattere il governo socialdemocratico e creare una repubblica socialista. Al contrario di ciò che era accaduto in Russia, però, la maggior parte dei militari non si schierò dalla parte dei rivoluzionari, ma contro di loro.

Contro l'insurrezione spartachista si mobilitarono anche reparti di volontari, i cosiddetti **corpi franchi**.

# La Repubblica di Weimar e la nuova costituzione
Nel 1919, mentre ancora infuriava la rivoluzione spartachista, si tennero le elezioni per l'Assemblea costituente, che avrebbe dovuto stendere una nuova costituzione per la Germania.

Il primo atto della neonata coalizione fu un accordo per l'elezione di Friedrich Ebert a primo presidente della Repubblica, chiamata Repubblica di Weimar dal nome della cittadina dove si riunì l'Assemblea costituente.

La nuova costituzione fu approvata l'11 agosto 1919 ed era particolarmente progressista. Pur mantenendo l'impianto federale dello Stato tedesco, esso prevedeva il rafforzamento dei poteri del Parlamento, di fronte al quali il governo sarebbe stato responsabile, ed estendeva il diritto di voto anche alle donne.

# Una repubblica fragile
I comunisti, che continuavano a godere di ampi consensi fra gli operai, non perdonavano al governo repubblicano la repressione della rivolta spartachista. La democrazia repubblicana risultò fin dall'inizio piuttosto fragile.

Molti tedeschi erano ostili alla Repubblica di Weimar anche perché la sua nascita era direttamente connessa all'accettazione dello *status quo* fissato con il **trattato di Versailles**. Ampi territori popolati da tedeschi erano stati ceduti, per volontà dei vincitori.

Inoltre, la Germania era stata costretta a cedere agli Alleati tutti i possedimenti d'oltremare, rinunciando così anche al proprio impero coloniale.

Le perdite territoriali suscitarono nella popolazione tedesca un bruciante risentimento e prepararono un facile terreno per quegli ufficiali e quei politici di destra, poco fedeli alla Repubblica, che desideravano un governo autoritario, capace di risollevare le sorti della nazione.

# Inflazione e stabilizzazione monetaria
Una gravissima **crisi economica** colpì la Germania all'indomani della sconfitta. L'economia del paese era già in ginocchio a casa dell'ingente sforzo profuso nella guerra. Con la smobilitazione fu impossibile riassorbire nell'conomica postbellica i reduci e **disoccupazione** raggiunse livelli altissimi. Il pagamento delle pesanti riparazione di guerra e la perdita del bacino minerario della Saar impoverirono ulteriormente il paese.

In questa situazione la Repubblica di Weimar si vide costretta a sospendere i pagamenti per le riparazioni, provocando la reazione di Francia e Belgio che, come ritorsione, nel 1923 attuarono con le loro truppe l'**occupazione militare** della regione mineraria ella Ruhr, essenziale per il funzionamento dell'industria. L'iniziativa franco-belga fece precipitare la già malridotta economia della Germania in una crisi ancora più grave e provocò il crollo del valore della moneta tedesca.

Una lieve ripresa economica si registrò con la formazione, nel 1923, di un nuovo governo guidato da Gustav Stresemann. Stresemann cercò di bloccare l'iperinflazione attraverso un rigido controllo sul bilancio e una riforma fiscale il cui intento era quello di stabilizzare la moneta. Queste misure indussero gli [[Stati Uniti.md]] a sostenere l'economia tedesca con **ingenti investimenti**, che permisero al governo di ristabilire la situazione.

Nel 1924 venne varato il **piano Dawes**, che assicurava un consistente prestito internazionale, grazie al quale la Germania poté parzialmente riprendersi sul piano economico e iniziare il pagamento delle riparazioni di guerra. Queste ultime furono poi ridotte ulteriormente dal **piano Young**.

# Lo spirito di Locarno
Un altro obiettivo di Stresemann era quello di assicurare alla Germania una riabilitazione internazionale o almeno una normalizzazione nei rapporti con le nazioni vincitrici.

Stresemann firmò il **trattato di Locarno**, con cui la Germania, insieme alla Francia e al Belgio, si impegnava a rispettare i confini delle nazioni limitrofe, come sancito dal trattato di Versailles; la Gran Bretagna e l'Italia sarebbero intervenute nel caso in cui uno dei paesi contraenti non avesse rispettato l'accordo. L'impegno tedesco nella normalizzazione delle relazioni con i paesi vicini fu premiato: l'anno successivo la Germania entrò a far parte della Società delle Nazioni.