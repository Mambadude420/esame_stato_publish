---
lastSync: Fri Jun 20 2025 10:53:15 GMT+0200 (Ora legale dell’Europa centrale)
---
# La nascita dei fasci di combattimento
Gli stessi anni della vicenda di Fiume videro la nascita di un nuovo movimento politico, il **fascismo**, sotto la guida di Benito Mussolini, il quale nel corso degli anni Dieci aveva radicalmente mutato i suoi convincimenti politici. Nel 1910, quando era segretario del Partito socialista di Forlй, ostentava posizione repubblicane e marcatamente **anticlericali**.

Nel 1912, durante il congresso socialista di Reggio Emilia, si era affermato come leader nazionale del socialismo rivoluzionario, trasferendosi poi a Milano per dirigere il quotidiano socialista "Avanti!"; qui sarebbe rimasto sino alla presa di posizione a sostegno dell'entrata in guerra, che gli sarebbe costata l'espulsione dal Partito socialista.

Mussolini aveva allora fondato un nuovo giornale, "Il Popolo d'Italia", filo-interventista e ispirato a **valori marcatamente nazionalistici**, per poi prendere parte, nel 1915, al conflitto, abbandonando il fronte dopo due anni a causa delle ferite riportate.

Il 23 marzo 1919, insieme a poco più di cento persone, Mussolini fondò a Milano il primo "fascio di combattimento". Il nome "fascio" era in uso sin dall'Ottocento in ambito politico per indiare un raggruppamento diverso dai partiti tradizionali, con connotazioni più di sinistra, se non addirittura rivoluzionarie. Da questo termini, che evocava le idee di unità e di forza, derivò l'uso come simbolo del cosiddetto "fascio littorio", cioè di un'arma che i littori romani portavano con loro per proteggere i magistrati.

Al movimento dei fasci di combattimento aderirono persone di diverse idee ed esperienze: ex socialisti e sindacalisti rivoluzionari poi divenuti sostenitori della guerra; conservatori indignati per la debolezza dei governi liberali nei confronti degli scioperi e delle occupazioni; studenti che non avevano partecipato alla guerra perché troppo giovani.

# Il programma di San Sepolcro
In concomitanza con la fondazione dei fasci, fu presentato il cosiddetti "programma di San Sepolcro", contenente i princìpi e gli obiettivi del movimento. Nel programma convergevano istanze molto diverse tra loro: erano presenti richieste di **riforme economiche e sociali radicali**, non dissimili da quelle dei socialisti, accanto a cui comparivano **aspirazione tipiche dei movimenti nazionalisti**. Oltre a esprimere **disprezzo nei confronti del parlamentarismo e dei princìpi liberali**, il movimento si connotava per un forte **anticlericalismo**; chiedeva inoltre la sostituzione della monarchia con la repubblica.