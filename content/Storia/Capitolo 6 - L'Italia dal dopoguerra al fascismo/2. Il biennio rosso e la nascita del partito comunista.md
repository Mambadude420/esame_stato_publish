---
lastSync: Fri Jun 20 2025 10:18:24 GMT+0200 (Ora legale dell’Europa centrale)
---
# Le lotte e le agitazioni sociali
Le tensioni sociali sfociarono nel cosiddetto "biennio rosso", un'ondata di agitazione scoppiata fra il 1919 e 1920, che infiammarono **tutto il paese**.

Si trattò almeno inizialmente di **moti spontanei**, causati dall'aumento del costo dei beni di prima necessità: gli operai delle industrie del Nord e i braccianti moltiplicarono gli scioperi di protesta e alla fine giunsero a **occupare le fabbriche e le terre**.

Alcuni industriali decisero di attuare una "**serrata**", ossia di chiudere gli stabilimenti, impedendo agli operai di lavorare (e quindi di ricevere le loro retribuzioni).

Le occupazioni di fabbriche e terre suscitarono il panico fra industriali e possidenti, timorosi di veder scoppiare una rivoluzione proletaria come era successo in Russia.

**Giolitti**, nell'autunno del 1920 riuscì a ricomporre il conflitto e a mettere fine alle occupazioni, convincendo gli industriali a riconoscere un aumento dei salari e la possibilità di far partecipare i lavoratori al controllo della produzione; da parte loro gli operai posero fine all'occupazione delle fabbriche. Le lotte del biennio rosso si conclusero, nell'immediato, con una vittoria degli operai e dei contadini sul piano sindacale, ma nel lungo periodo non ebbero conseguenze positive sul piano politico.

Se da una parte gli industriali e i proprietari terrieri furono costretti ad accettare le richieste economiche dei sindacati, dall'altra la forza sovversiva delle classi operaie li avrebbe spinti a fornire il loro appoggio politico ed economico al nascente movimento fascista. In generale, il biennio rosso generò una diffusa ostilità di imprenditori e grandi proprietari terrieri nei confronti del socialismo.

# La nascita del PCI
Il partito socialista, diviso ancora una volta tra i riformisti, aperti a una partecipazione al governo del paese in collaborazione con altre politiche, e **massimalisti**, che escludevano questa possibilità e ambivano a realizzare in Italia una rivoluzione socialista.

Nel 1919 a Torino era nata la rivista "**L'ordine Nuovo**", che annoverava tra i suoi fondatori il dirigente socialista di origini sarde **Antonio Gramsci**.
Nel 1919, il PSI aveva aderito alla **Terza Internazionale**, in occasione della quale Lenin aveva indicato le condizioni che ogni partito avrebbe dovuto rispettare necessariamente per continuare a farne parte: tra queste comparivano sia l'obbligo di sostituire il nome "socialista" con "comunista" sia l'espulsione dal partito dei riformisti che erano favorevoli a una collaborazione con la borghesia.
Nel **congresso convocato a Livorno** nel gennaio del **1921**, le divergenze tra i socialisti apparvero insuperabili e si consumò la spaccatura interna al partito. L'accettazione incondizionata delle richieste di Lenin fu votata solamente da una minoranza, che per questo motivo scelse di uscire dal partito e di dare vita a una nuova formazione politica, il **Partito Comunista d'Italia (PCI)**.

Il partito socialista unitario (PSU) nominò segretario il deputato di **Giacomo Matteotti**.