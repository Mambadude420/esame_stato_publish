---
lastSync: Fri Jun 20 2025 21:42:50 GMT+0200 (Ora legale dell’Europa centrale)
---
# La trasformazione del fascismo: uno strumento contro il socialismo
Di fronte a un insuccesso così evidente, Mussolini decise di abbandonare i punti più radicali del programma di San Sepolcro e il movimento fascista conobbe una significativa trasformazione: si propose infatti come una nuova **forza di destra**, che aveva come scopo principale la tutela della **proprietà privata** e degli interessi della **borghesia produttiva**; a tale scopo i fascisti erano disposti ad arginare, anche con la violenza, il movimento socialista: questo salto di qualità poteva avvenire però, solo trasformando i fasci di combattimento in un partito organizzato e gerarchizzato.

Lo strumento utilizzato furono le **squadre d'azione**, ovvero formazioni armate che con metodi violenti come incendi e distruzioni di edifici, aggressioni contro esponenti politici e sindacali, combattevano la politica socialista in tutte le sue forme e miravano a smantellare il sistema di Leghe rosse nella Pianura Padana, ma anche nell'Italia centrale.

# Lo squadrismo fascista
Le squadre armate fasciste erano dette anche "camicie nere" per il colore delle lor divise.

Molto spesso gli squadristi agivano con l'aperta **alleanza** delle autorità statali e delle forze dell'ordine.
Le "spedizioni punitive" consistevano in minacce, percosse e in molti casi assassinii.

# Il successo crescente del fascismo
Il **successo fascista** è riconducibile a diversi fattori. Indubbiamente il sostegno finanziario degli agrari aiutò il movimento, ma devono essere presi in considerazione anche altri aspetti che lo favorirono: l'impreparazione del movimento socialista, diviso al proprio interno tra riformisti e massimalisti, in una situazione di paralisi operativa che di fatto aveva impedito la nascita di un fronte antifascista; la debolezza delle istituzioni liberali, meno radicate in Italia rispetto a paesi come la Franca o la Gran Bretagna; infine, l'atteggiamento benevolo delle istituzioni stesse, inclini a vedere nello squadrismo un modo anche solo provvisorio di contenere la spinta socialista

# Le elezioni del 1921
Nel **maggio 1921** Giolitti decise di indire **nuove elezioni**. Come quasi tutti i liberali, anche lo statista piemontese era convinto che l'ascesa dei partiti di massa fosse legata alla situazione eccezionale del dopoguerra, e rappresentasse quindi un fenomeno temporaneo. A suo parere, col graduale ritorno alla normalità l'egemonia dei partiti tradizionali si sarebbe riaffermata e le elezioni del 1921 avrebbero accelerato questo processo. Dal punto di vista della strategia elettorale, furono costituiti i cosiddetti "blocchi nazionali", ovvero liste di coalizione comprendenti tutte le fore interessate a contrastare l'avanzata di socialisti e cattolici: dunque, oltre a liverali di vario orientamento, anche nazionalisti e fascisti.

Le elezioni, che furono precedute da una lunga serie di **violenze squadriste**, non diedero i risultati sperati: da un lato, il Partito socialista e il Partito popolare ottennero anche questa volta un forte consenso. Dall'altro, la stabilità politica non venne raggiunta, non essendo i liverali riusciti a ottenere la maggioranza in Parlamento.

Da parte loro i fascisti, oltre a ottenere un importante riconoscimento politico, fecero il loro ingresso in Parlamento con **35 deputati**: uno di questi era Benito Mussolini.