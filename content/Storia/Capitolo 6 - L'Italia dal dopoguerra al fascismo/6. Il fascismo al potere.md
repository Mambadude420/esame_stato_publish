---
lastSync: Sat Jun 21 2025 17:00:13 GMT+0200 (Ora legale dell’Europa centrale)
---
# Il tentativo di pacificazione del governo Bonomi
Con elezioni del 1921 terminò l'esperienza politica di Giolitti, il cui posto come capo del governo fu preso da Ivanoe Bonomi. Il primo atto di Bonomi  fu tentare di far cessare le violenze e di pacificare, almeno momentaneamente, il conflitto fra i fascisti e scoliasti. Mussolini accolse la proposta di buon grado.

Il 3 agosto 1921 si giunse così a un patti di pacificazione tra i fascisti e socialisti, che sembrò porre fine alle violenze.

La pacificazione decisa da Mussolini non fu però condivisa dall'intero movimento fascista. Al contrario, fu contestata aspramente da molti dei capi fascisti. Questi non solo vedevano nelle squadre d'azione la forza più viva del fascismo, a cui non erano disposto a rinunciare, ma non erano nemmeno unanimi nel riconoscere a Mussolini il ruolo di leader nazionale. Si determinò così una **crisi interna al movimento.**

Al **congresso tenutosi a Roma nel novembre 1921**, Mussolini ottenne la trasformazione del movimento fascista in un partito, il **Partito Nazionale fascista**, di cui lui stesso sarebbe stato il capo.

# L'ideologia del partito
L'esigenza di apparire credibili agli occhi delle istituzioni, in particolare a quelli della monarchia, determinò l'**abbandono dell'ideologia repubblicana**. Rispetto al fascismo delle origini, il nuovo programma lasciò cadere anche la critica alla **grande industria** e al **capitalismo**. In continuità con il programma di San Sepolcro, fu invece conservata l'ositilità vero il liberalismo e, naturalmente, verso il socialismo.

Superata la crisi interna e definite le linee programmatiche, il fascismo continuò a guadagnare consenso e potere politico, non da ultimo grazie all'azine violenta delle squadre.

# L'effimero governo Facta
Nel mese di febbraio del 1922 Bonomi fu destituito e le redini del governo furono prese da **Luigi Facta**, uomo politico vicino a Giolitti, il quale tuttavia apparve subito poco autorevole e non all'altezza della grave crisi politica in corso. Nei mesi successivi, incoraggiato dalla sua forza crescente e dalla debolezza ormai conclamata dello Stato liberale, Mussolini maturò l'idea di **conquistare il potere**. A questo scopo fece pressione affinché Facta venisse rimosso e fosse nominato un nuovo esecutivo con la partecipazione dei fascisti: il progetto era realistico e si basava sulla disponibilità della altre forze politiche ad affidare al PNF responsabilità governative, nell'ottica di una sua progressiva normalizzazione e di un suo assorbimento nelle strutture liberali dello Stato.

# La marcia su Roma
In questa situazione fu decisiva la **"marcia su Roma"**, programmata da Mussolini per gli ultimi giorni di ottobre e pensata come mobilitazione di tutte le squadre d'azione verso la capitale. Si trattava di un atto di forza concepito, più che in vista di uno scontro militare con l'esercito, come **strumento di pressione** nei confronti del governo, al fine di spingere quest'ultimo a cedere il potere.

Alla richiesta di Facta di proclamare lo stato d'assedio con il conseguente intervento dell'esercito che avrebbe facilmente avuto ragione dei fascisti, **Vittorio Emanuele III**, intimorito dall'eventualità di un ulteriore aggravamento della situazione, rispose negativamente e i fascisti poterono giungere fino alla capitale.

Il successo della marca su Roma pose Mussolini nelle condizioni di chiedere per sé il ruolo di capo del governo, cosa che ottenne il 30 ottobre 1922.

**Il nuovo governo fu presentato al Parlamento il 16 novembre 1922** con un discorso, noto come "il discorso del bivacco", che confermava l'ostilità fascista verso i valori della democrazia e del liberalismo.