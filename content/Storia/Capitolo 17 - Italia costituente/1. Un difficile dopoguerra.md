---
lastSync: Mon Jun 23 2025 11:56:37 GMT+0200 (Ora legale dell’Europa centrale)
---
# L'Italia esce dalla guerra
Nel 1945, alla fine della Seconda guerra mondiale, l'Italia era un paese da ricostruire: i prezzi erano aumentati a dismisura. Anche il tasso di **disoccupazione** era cresciuto in modo considerevole.

# L'Italia è un paese vinto
A De Gasperi toccò il compito di affrontare le delicata questione delle trattative di pace: nonostante l'impegno della Resistenza e il contributo del governo monarchico dopo la resa incondizionata del 1943, il trattamento non poteva che essere quello riservato a un paese vinto.

Gli alleati non avevano dimenticato che nel 1940 l'Italia di Vittorio Emanuele III e di Mussolini aveva aggredito la Francia già sconfitta e la Gran Bretagna. Inoltre due dei paesi vincitori, la Francia e la Iugoslavia, confinavano con l'Italia e avanzavano rivendicazioni territoriali nei suoi confronti.
Per tutti questi motivi l'Italia si vide imporre delle **severe condizioni di pace**.

De Gasperi rassicurò gli Alleati circa il fatto che l'Italia avrebbe accettato di pagare adeguate ripartizioni, ma che queste non si sarebbero dovute trasformare in misure eccessivamente severe.

Alla fine, il trattato di pace impose all'Italia perdite territoriali meno gravi di quelle che si era temuto. Tutte le colonie andarono perdute, **Trieste** e il territorio immediatamente limitrofo furono oggetto di una contesa tra gli Alleati e il governo iugoslavo.

# La nascita della Repubblica italiana
Con un **referendum istituzionale**, fu chiesto ai cittadini di **scegliere fra la monarchia e la repubblica**. Il **2 giugno 1946** furono chiamati a votare tutti gli italiani maggiorenni, **comprese le donne**, che **votarono per la prima volta**. Il referendum si espresse **a favore della repubblica**.

A seguito dell'esito della consultazione, **Umberto II**, in favore del quale Vittorio Emanuele III aveva abdicato dopo la liberazione di Roma, andò in esilio con tutta la sua famiglia.

# La costituzione italiana
Frutto di un anno e mezzo di discussione, la **Costituzione italiana** entrò in vigore l'1 gennaio 1948. Gli uomini che aveva lottato contro il nazifascismo erano rimasti uniti durante i lavori della Costituente e avevano trovato un punto di convergenza nella decisione di dare alla Repubblica una Carta costituzionale **democratica e liberale**.

Nata dalla lotta antifascista, la Costituzione respingeva ogni forma di autoritarismo e si fondava sui valori del **pluralismo** e della **libertà di espressione**.