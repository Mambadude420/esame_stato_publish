---
lastSync: Sat Jun 21 2025 18:11:30 GMT+0200 (Ora legale dell’Europa centrale)
---
# Una fase transitoria
Sin dai suoi esordi, il fascismo si era mostrato ostile al parlamentarismo e ai princìpi della politica liberale. Una volta giunto al potere, Mussolini comprese tuttavia che sarebbe stato necessario collaborare con la vecchia classe dirigente liberale, senza il cui appoggio non sarebbe riuscito a dare vita a un regime fascista. Mussolini intendeva però rassicurare, nello stesso tempo, la frange più estremiste del fascismo: per questo motivo, nel discorso pronunciato per presentare il nuovo governo, egli non esitò a sminuire il Parlamento.

Grazie a questa politica, che gli storici definiranno del "doppio binario", Mussolini riuscì in due intenti: indebolire il Parlamento e dare inizio a una serie di riforme radicali. In pochi anni, attraverso nuove leggi e la creazione di organismi legati al partito, il governo di Mussolini lavorò per fascistizzare lo Stato, cioè per modellarlo sull'ideologia fascista, e per svuotare di qualsiasi potere effettivo il Parlamento.

Il primo provvedimento di questo tipo fu la cosiddetta "Legge dei pieni poteri", con cui cui attribuita al governo una serie di funzioni propre del Parlamento. Poco dopo Mussolini creò due nuove istituzioni: il **Gran Coniglio del Fascismo** e la **Milizia Volontaria per la Sicurezza Nazionale**.

# Il Gran Consiglio del Fascismo
Il Gran Consiglio del Fascismo venne convocato per la prima volta nel dicembre 1922 e aveva il compito di consigliare il governo sulle linee guida da seguire, oltre che quello di **proporre le leggi**.

Il Gran Consiglio sarebbe divenuto un organismo istituzionale a tutti gli effetti, ma gradualmente le sue funzioni furono ridimensionate a causa del fatto che vennero attribuiti direttamente a Mussolini sempre maggiori poteri. L'ultima e più celebre seduta del Gran Consiglio fu quella del 25 luglio 1943, che sancì la caduta del regime fascista.

# La milizia Volontaria per la Sicurezza Nazionale
La **Milizia Volontaria per la Sicurezza Nazionale** fu istituita nel 1923 per fare una veste ufficilae alle vecchie squadre d'azione, fino a quel momento illegali. Questa "normalizzazione" dello squadrismo serviva a rassicurare l'opinione conservatrice.

La milizia aveva però una natura ibrida, poiché era nello stesso tempo una forza armata statale e di partito.

La creazione della Milizia non pose fine alle violenze squadriste, che continuarono e colpirono anche gli oppositori politic più in vista.

# La legge Acerbo e le elezioni del 1924
La nuova legge Acerbo fu approvata nel novembre 1923. Fu concepita in modo da favorire chi avesse ottenuto la maggioranza relativa dei voti: prevedeva infatti che il partito o la lista che si fosse assicurato il **25% dei voti** sarebbe stato premiato con due terzi dei seggi parlamentari.

Il 6 aprile 1924 si svolsero le elezioni con la nuova legge. I fascisti si candidarono all'interno della "lista nazionale" che comprendeva anche i nazionalisti, cattolici e liberali conservatori. Le forze antifasciste, invece non riuscirono a far fronte comune e si presentarono separate. Le consultazioni elettorali, svoltesi all'insegna di **intimidazioni** e **brogli** da parte dei fascisti, furono un trionfo per la Lista nazionale, che ottenne il 65% dei voti e si assicurò una netta maggioranza parlamentare.

# Il delitto Matteotti
Il deputato segretario del Partito socialista unitario Giacomo Matteotti già nel 1922 si era opposto con veemenza all'approvazione della "Legge dei pieni poteri", ma il 30 maggio 1924 egli ebbe il coraggio di denunciare alle Camere le violenze fasciste contro gli oppositori e di mettere in discussione la regolarità degli scrutini, chiedendo l'annullamento delle elezioni.

Pochi giorni dopo, il 10 giungo 1924, Matteotti fu rapito e assassinato da alcuni sicari fascisti; il suo corpo martoriato dalle pugnalate fu abbandonato in un bosco vicino a Roma e ritrovato più di due mese dopo la sua scomparsa.

La notizia del delitto provocò grande indignazione nel paese: i maggiori organi di stampa, tra cui il "corriere della Sera" e "La Stampa", criticarono il governo e pubblicarono i dettagli delle indagini della magistratura, che gettavano un'ombra inquietante sui metodi usati dai fascisti.

Infine, anche il Parlamento reagì. I partiti di opposizione decisero di astenersi dai lavori parlamentari confidando nel fatto che il re avrebbe riportato la legalità, sciogliendo la Milizia e chiedendo le dimissioni di Mussolini; questa protesta è conosciuta come la **secessione dell'Aventino**, in ricordo di una episodio della storia romana, quando i plebei si ritirarono sul colle Aventino per ribellarsi soprusi dei patrizi. La scelta dell'astensione non fu seguita da forme di lotta più energetiche: i giolittiani proposero a tutti i deputati di dimettersi, sperando così di convincere il re a indire nuove elezioni. Vittorio Emanuele III, però si mostrò esitante e infine confermò il suo sostegno al governo, facendo fallire la protesta.

# Mussolini e le responsabilità delle violenze
Mussolini in un primo momento cercò di tranquillizzare l'opinione pubblica negando la propria responsabilità e condannando pubblicamente il delitto.

Temendo di perdere la leadership e favorito dalla debolezza del fronte aventiniano, Mussolini ruppe ogni indugio e il 3 gennaio 1925 tenne un discorso in Parlamento con il quali si assunse davanti al paese la piena responsabilità dell'assassionio di Matteotti, minacciando infine di lasciare libero sfogo alla violenza squadrista contro tutti gli avversari del suo governo.