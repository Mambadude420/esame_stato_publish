---
lastSync: Sat Jun 21 2025 19:07:13 GMT+0200 (Ora legale dell’Europa centrale)
---
# L'economia fascista, dal liberismo all'interventismo
Il regime fascista, secondo Mussolini, doveva non soltanto rafforzare, ma anche **modernizzare economicamente l'Italia**.

Per conseguire questi obiettivi il regime attenuò una **politica economica** ispirata, in una fase iniziale, a princìpi di **stato liberista**. Il governo agì in due direzioni: ridusse la spesa pubblica; sostenne l'iniziativa privata determinando un aumento della produzione industriale e del reddito nazionale. Questa scelta finì per immettere molta moneta in circolazione ed ebbe però come conseguenza una **forte inflazione** e la perdita di valore della lira rispetto alle monete straniere.

Quindi, il governo intervenne per dare stabilità finanziaria al paese attraverso il **rafforzamento della lira**. Mussolini allora annunciò il bisogno di rivalutare la moneta nazionale, così da raggiungere un indice di cambio di 90 lire per una sterlina ("quota novanta"). L'obiettivo venne raggiunto nel 1927 attraverso misure di limitazione al credito bancario.

Il regime cerò di incentivare la produzione interna tutelando i prodotti nazionali dalla concorrenza straniera con l'imposizione di alti dazi doganali. L'Italia fascista inaugurava così una nuova fase della sua politica economica, quella dell'interventismo e del protezionismo.

# La battaglia del grano
La **battaglia del grano** aveva l'obiettivo di produrre tutto il grano necessario all'Italia, senza dover ricorrere alla importazioni dagli Stati Uniti e dall'Argentina.

# Il fascismo: le campagne e le città
Mussolini volle che le terre paludose e improduttive fossero risanate e impegnò le risorse pubbliche in un'importante opera, ossia il **"piano di bonifica integrale"** di una serie di terreni da mettere a coltura e da assegnare alle famiglie di contadini. Il risultato più evidente fu raggiunto nelle **paludi pontine**, a sud di Roma. Nelle aree strappate alle paludi sorsero dal nulla **nuove città**.

Proprio il ristagno dell'economia nel Sud fu una delle ragioni che determinò un **esodo massiccio dalle campagne verso le città**.

# Il regime autarchia
L'obiettivo della politica economica, soprattutto dal 1936, fu il **regime di autarchia**. Un sistema economico capace di bastare a se stesso: l'Italia doveva riuscire a produrre tutto ciò di cui aveva bisogno per mezzo della sua industria e della sua agricoltura, senza ricorrere alla importazioni, o comunque riducendo al minimo gli scambi commerciali con l'estero.

# I limiti della modernizzazione fascista
Non era però stato colmato il divario fra il Nord e il Sud, poiché il **Meridione** rimaneva arretrato e **molto lontano dallo sviluppo**.

Il fascismo non riuscì nemmeno a creare un apparato burocratico efficiente, anche perché un po' in tutta Italia era molto radicato il **sistema clientelare** tipico dell'età giolittiana, che rendeva poco trasparente il funzionamento della pubblica amministrazione.