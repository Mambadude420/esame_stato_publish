---
lastSync: Fri Jun 13 2025 18:55:47 GMT+0200 (Ora legale dell’Europa centrale)
---
## Il trattato di Brest-Litovsk
Il primo trattato di pace du stipulato tra gli Imperi centrali e la Russia a **Brest-Litovsk** il 3 marzo 1918, quando il conflitto era ancora in corso. Per i russi si trattò di una pace onerosa, che li vide perdere ampi territori, tra cui l'Ucraina, la Polonia, i paesi baltici e la Finlandia.

Alle **perdite territoriali** si aggiunsero l'obbligo di pagare alla Germania e all'Austria-Ungheria un'**indennità** di 6 miliardi di marchi.

## La fine degli imperi europei
La prima conseguenza della guerra fu infatti lo **smantellamento di quattro grandi imperi**: quello **russo** era già crollato nel 1917, sprofondato nella rivoluzione e nella guerra civile; l'**Impero austro-ungarico**, che seppure in forme differenti esisteva da più di mille anni, scomparve per sempre; la **Germania** dovette rinunciare a molti territori e fu trasformata in repubblica; l'**Impero ottomano**, infine, si dissolse definitivamente dopo una storia centenaria di convivenza multietnica.

## Un nuovo diritto internazionale
Il problema di come intervenire nel continente europeo per evitare nuovi conflitti era già stato affrontato dal presidente statunitense Wilson in un documento articolato in **quattordici punti** e basato fondamentalmente su due principi: da un lato l'affermazione della **libertà di commercio** tra le nazioni, dunque la graduale eliminazione dei dazi e della barriere doganali, l'affermazione del diritto di **autodeterminazione dei popoli**, che implicava la libertà di ogni nazionalità di scegliere come governarsi e che delegittimava l'dea del dominio di alcuni popoli su altri. Questo principio avrebbe dovuto garantire la **tutela di tutte le minoranze**, etniche, linguistiche o religiose.

Il progetto di Wilson si proponeva come obiettivo esplicito l'eliminazione di tutte le guerre e la costituzione di un'organizzazione internazionale, la **Società delle Nazioni**: questa avrebbe dovuto riunire tutti i paesi del mondo.

La Società delle Nazioni non disponendo di una forza militare, non era in grado di imporre la sua autorità, se non minacciando **punizioni economiche**, le cosiddette **sanzioni**. Inoltre la Società delle Nazioni fu messa in difficoltà sia dalla decisione iniziale di escludere la Repubblica sovietica nata in Russia e la Germania sconfitta, sa dal nuovo orientamento della politica americana: gli Stati Uniti infatti sono solo non entrarono a far parte dell'organizzazione, ma dopo la fine del mandato di Wilson nel 1921, con il nuovo presidente, tornarono a perseguire una linea politica isolazionista.

## La conferenza di Parigi
I rappresentanti dei paesi vincitori si riunirono a Parigi il 18 gennaio 1919 per negoziare il nuovo **assetto dell'Europa**. Wilson avrebbe voluto un trattato di pace "senza vincitori", non troppo oneroso, cioè, per i paesi sconfitti, ma le altre potenze vincitrici riuscirono a imporre una **pace punitiva**, nella ferma volontà di far pagare alla Germania e ai suoi alleati il costo della guerra.

## Il trattato di Versailles
La questione della Germania trovò soluzione nel **trattato di Versailles**, firmato il 28 giugno 1919. Oltre alla restituzione dell'**Alsazia** e della **Lorena** alla Francia e alla smilitarizzazione della regione della **Renania**, i tedeschi furono costretti a concedere alla Polonia, un corridoio territoriale fino a **Danzica**.

Le colonie africane della Germania vennero affidate alla Francia e alla Gran Bretagna come mandati, mentre quelle asiatiche vennero cedute al Giappone. Ai tedeschi venne proibito anche di possedere una flotta e un'aviazione militare; si concesso loro di mantenere un esercito numericamente ridotto.

Infine, la Germania fu obbligata a pagare un'enorme somma come **riparazione** per i danni provocati durante la guerra e a riconoscere di essere stata **responsabile** dello scoppio del conflitto.

## Il mancato assegnamento di territori all'Italia
Il Trentino, l'Alto Adige e Trieste vennero assegnati all'Italia, cui fu invece negata, contrariamente a quanto stabilito dal patto di Londra, gran parte della Dalmazia.