---
lastSync: Fri Jun 13 2025 17:16:45 GMT+0200 (Ora legale dell’Europa centrale)
---
## Il fronte italo-austriaco
L'entrata in guerra degli italiani costrinse l'Austria-Ungheria a spostare una parte delle proprie truppe dal fronte orientale a quello meridionale. L'Italia disponeva di un esercito numeroso, ma non sufficientemente equipaggiato.

Il comandante dell'esercito italiano, **Luigi Cadorna**, fra il 1915 e il 1917 lanciò ben undici offensive sul **fiume Isonzo**, con l'intento di conquistare Trieste e poi Vienna.

Da parte loro, nel maggio 1916 gli austriaci organizzarono la cosiddetta **Straf-expedition** ("spedizione punitiva") contro l'ex alleato traditore, a cui tuttavia gli italiano riuscirono a opporre resistenza.

## La guerra sui mari
Sin dall'inizio del conflitto, Gran Bretagna e Germania si erano misurate militarmente anche attraverso le loro flotte. Nel corso dei primi due anni di guerra i britannici erano riusciti a riaffermare la loro supremazia sui mari, imponendo alla Germania un blocco navale molto efficace.

Proprio nel tentativo di cambiare questo rapporto di forza, nel maggio 1916 la flotta tedesca attaccò quella britannica, nella **battaglia dello Jutland** nessuna delle due flotte riuscì ad avere la meglio, ma la Germania prese definitivamente atto dell'impossibilità di rompere il blocco navale avversario e abbandonò l'idea di uno scontro aperto.

La **guerra sottomarina**: dal 1917 i sommergibili tedeschi presero ad affondare indiscriminatamente tutte le navi, senza operare distinzioni.