---
lastSync: Sun Jun 22 2025 20:59:47 GMT+0200 (Ora legale dell’Europa centrale)
---
Le condizioni in cui i soldati erano costretti a vivere e morire provocarono **ribellioni e ammutinamenti** in molti eserciti.

Nell'esercito italiano, il generale Cadorna, ritenendo i soldati colpevoli di "codardia" di fronte al nemico austriaco, mise in atto un pratica particolarmente disumana, la cosiddetta "**decimazione**", ovvero l'esecuzione sommaria di un soldato estratto a sorte ogni dieci.

## La protesta sul fronte interno
In paesi come la Russia, la Germania e l'Austria-Ungheria, che dall'inizio della guerra non potevano più commerciare col resto del mondo per via del loro isolamento geografico o del blocco navale imposto dagli Alleati, **iniziarono a scarseggiare le risorse**, comprese quelle alimentari; anche negli altri paesi, del resto, **i prezzi salivano e il cibo era razionato**.

## Gli Stati Uniti entrano in guerra
Il 6 aprile 1917 gli Stati Uniti entrarono in guerra contro la Germania. Il presidente **Woodrow Wilson** e il Congresso decisero l'intervento a causa dei continui attacchi alle navi mercantili americane che commerciavano con la Gran Bretagna da parte dei sommergibili tedeschi.

L'ingresso in guerra degli Stati Uniti si rivelò decisivo per le sorti del conflitto, anche perché andò a controbilanciare l'uscita della Russia dalla contesa.

## Le conseguenze dell'uscita della Russia dalla guerra
L'evento più significativo del 1917 fu però l'uscita della Russia dalla guerra a causa di ben **due rivoluzioni**: la prima determinò la caduta dell'impero zarista e la sua trasformazione in una repubblica liberale; la seconda portò al potere i bolscevichi di **Lenin**, il quale mantenne immediatamente ila promessa di smobilitare l'esercito e giungere a una rapida pace.

L'uscita di scena dei russi e il conseguente disimpegno dal fronte orientale diedero a Germania e Austria-Ungheria la possibilità di impiegare le propre forze su altri fronti.

In particolare, i tedeschi e gli austro-ungarici approfittarono della nuova situazione per sferrare un'offensiva sul fronte italiano.

Il 24 ottobre 1917, la **battaglia di Caporetto** fu un disastro per gli italiani.

## Il Piave e Vittorio Veneto
Dopo la disfatta di Caporetto, il generale Cadorna, che continuava a imputare la responsabilità dell'accaduto alla presunta viltà dei soldati italiani, era stato sostituito con **Armando Diaz**, dai metodi più moderni e più umani. Inoltre, grazie a un enorme sforzo industriale, l'esercito italiano poteva ora contare su pezzi di artiglieria superiori a quelli nemici. Perciò l'attacco austriaco sul **fiume Piave**, dove si era disposta la nuova linea difensiva italiana, fu stroncato e, nell'autunno del 1918, gli italiani passarono addirittura al contrattacco.

L'offensiva, scattata a ottobre, passò alla storia come **battaglia di Vittorio Veneto**.

Il **4 novembre 1918** il comando austriaco firmò l'**armistizio**.

## La sconfitta della Germania
I tedeschi, a loro volta, sin dalla primavera del 1918 avevano tentato una serie di attacchi a ovest, sfruttando la disponibilità delle truppe che non erano più impegnate sul fronte orientale e nella convinzione che le forze francesi fossero ormai spossate.

Gli Alleati, ormai rafforzati dal potente esercito americano, passarono al contrattacco: sconfitto nella battaglia di Amiens, l'esercito tedesco, affamato e demoralizzato, non poté far altro che ritirarsi dalla Francia occupata.

In Germania anche la popolazione civile era oramai ridotta alla fame e diede vita a una **rivolta**.

Il 9 novembre l'imperatore Guglielmo II dovette fuggire in Olanda e il nuovo governo, dopo aver proclamato la costituzione di una repubblica, firmo l'**armistizio** l'**11 novembre 1918**.