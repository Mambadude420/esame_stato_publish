---
lastSync: Fri Jun 13 2025 14:39:04 GMT+0200 (Ora legale dell’Europa centrale)
---
## L'attentato di Sarajevo e l'ultimatum alla Serbia
Nell'estate del 1914, il 28 giugno a Sarajevo, capitale della Bosnia, scoppiò la scintilla, quando l'arciduca Franceso Ferdinando, durante una visita ufficiale fu assassinato insieme alla moglie.

Il governo asburgico colse l'occasione dell'assassinio dell'arciduca per eliminare in un colpo solo il principale ostacolo alla sua espansione nei Balcani, e inviò al governo serbo un **ultimatum**, le cui condizioni erano talmente dure che i serbi, se le avessero accettate, avrebbero di fatto rinunciato alla loro indipendenza.

## Lo scoppio del conflitto e il gioco delle alleanze
L'ultimatum fu quindi respinto e il 28 luglio 1914, esattamente un mese dopo l'attentato, **l'Austria-Ungheria dichiarò guerra alla Serbia**. I serbi sapevano che, se fosse scoppiato un conflitto, la Russia sarebbe scesa in campo al loro fianco: ciò accadde puntualmente quando, pochi giorni dopo, lo zar ordinò la mobilitazione dell'esercito.

A partire da quel momento, le **alleanze militari** trascinarono in guerra un paese dopo l'altro. La Germania, alleata dell'impero austro-ungarico, dichiarò guerra alla Russia e alla Francia, che, in quanto alleata dello zar, aveva già mobilitato le sue truppe. La Gran Bretagna cercò per qualche giorno di tenersi fuori dal conflitto, ma quando i tedeschi invasero il Belgio, che aveva dichiarato la propria neutralità e a cui i britannici aveva garantito protezione, anche Londa dovette impugnare le armi.

Ben presto si definirono **due schieramenti contrapposti**: da una parte i paesi dell'Intesa, chiamati anche **Alleati** (Francia, Gran Bretagna e Russia), dall'altra i cosiddetti **Imperi centrali** (Germania e Austria-Ungheria). Al fianco dell'Intesa entrò in guerra anche il **Giappone**, che ambiva a impossessarsi delle colonie tedesche in Estremo Oriente. Agli imperi centrali si sarebbe aggiunto l'**Impero ottomano** che aveva firmato, prima ancora dello scoppio della guerra, un trattato di alleanza con la Germania. Fu così che il conflitto tra Impero austro-ungarico e Serbia, per effetto del dominio delle alleanze, provocò lo scoppio di un **guerra su scala mondiale**.

## L'entusiasmo per la guerra
Soprattutto fra i giovani della classe media si diffuse l'**entusiasmo per la guerra**.

La **Seconda Internazionale**, l'organizzazione che riuniva i partiti socialisti e laburisti europei, si sarebbe sciolta proprio a causa delle divisioni interne fra chi intendeva sostenere le ragioni dei proprio paesi e chi invece si opponeva alla guerra.

## Il fronte occidentale
Consapevole di non poter combattere contemporaneamente su due fronte, lo Stato maggiore tedesco aveva adottato un piano per ottenere la rapida sconfitta dei francesi, prima che la Russia riuscisse a mobilitare il proprio esercito.

Il **"piano Schlieffen"** prevedeva di cogliere di sorpresa l'esercito francese con una manovra di aggiramento delle linee attraverso il Belgio. Ma inaspettatamente le armate del Reich furono fermate per quasi due settimane dall'esercito belga, che oppose una strenua resistenza. Malgrado questo, i tedeschi riuscirono ad avanzare, giungendo a pochi chilometri da Parigi e costringendo le truppe francesi a ripiegare.

La Francia poté evitare la capitolazione anche grazie al sostegno dei britannici, riuscendo ad avere la meglio sul nemico nella **battaglia della Marna** e nella **battaglia delle Fiandre**. Pertanto i tedeschi, nonostante l'enorme forza d'urto messa in campo, dovette indietreggiare fino alla linea tracciata dai fiumi **Aisne** e **Somme**. Fallito in questo modo il piano Schlieffen, quella tra Francia e Germania si trasformò da **guerra di movimento** in **guerra di posizione**.

## Il fronte orientale
Sul fronte orientale, i russi si scontravano contemporaneamente con gli austro-ungarici e i tedeschi.